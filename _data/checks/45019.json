{
    "author": {
        "author_id": 27188,
        "checks": {
            "contest": 1,
            "flag": true,
            "narrativa": 0,
            "poesia": 0
        },
        "name": "Talia",
        "url": "https://www.writersdream.org/forum/profile/27188-talia/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Ciao ,",
                    "Non credo di aver mai letto qualcosa di tuo, ma il racconto nel complesso mi è piaciuto.",
                    "Adesso ti segnalo qualche cosina che mi è sembrata migliorabile, vedi tu se ti può essere utile.",
                    "Tieni conto che le mie non sono correzioni (non sono in grado di \"correggere\") bensì osservazioni da lettrice, che, seguendo l'orecchio, ti segnalo in modo tu possa riflettere su alcuni passaggi e, se ritieni opportuno, migliorarli.",
                    "L'incipit di un racconto dovrebbe acchiappare il lettore e incuriosito, così che continui la lettura. Se tu cominci dicendo che il protagonista non ha niente di speciale, non ottieni molto questo effetto.",
                    "Comunque in generale ho trovato tutto questo paragrafo iniziale un po' \"confusionario\", nel senso sembra che tu non abbia amalgamato le informazioni che volevi passare. Di seguito ti segnalo pezzo pezzo cosa ho trovato meno scorrevole e alla fine del paragrafo ti fornisco una possibile alternativa secondo i miei gusti, per cui dimmi tu se ti può piacere o meno la mia proposta.",
                    "Perché lo dici in questo modo strano? Basta dire che ha quasi quattordici anni.",
                    "Io eliminerei il giocare a pallone, che di solito è un'attività che si fa in gruppo e smentirebbe poi il seguito della descrizione. Io mi focalizzarei solo sul discorso fumetti.",
                    "Quel \"purtroppo\" ha il sapore di un giudizio dell'autore, io lo leverei e rivedrei la punteggiatura di questa frase che segue usando i due punti (vedi più sotto la mia proposta)",
                    "Questa frase è troppo lunga, dici cose perfettamente comprensibili al lettore. Bastava dire che la madre era preoccupata, il perché è chiaro senza bisogno di spiegarlo.",
                    "Anche qui si possono omettere le parti selezionate, sono un di più che rendono la lettura un po' troppo \"faticosa\", perché ridondante di soliti concetti.",
                    "Se dici \"automatica\" la frase che ti ho barrato diventa superflua, è già chiaro al lettore che quella conversazione è una routine.",
                    "Refuso: così.",
                    "Inoltre \"rette\" e \"reggere\" sono un'assonanza molto forte, cambierei uno dei due termini.",
                    "Ecco il riepilogo del paragrafo, secondo le mie osservazioni:",
                    "Alessio﻿ amava I fumetti; più che leggerli gli piaceva osservare i disegni colorati che invadevano le pagine, ma comunque li leggeva. I supereroi erano i suoi unici amici: gli altri ragazzi della sua età avevano interessi diversi. Ascoltavano la musica, andavano a ballare e baciavano sulla bocca le ragazze; lui no. Preferiva sfogliare quegli albi multicolore e ricopiare i disegni più facili sul quaderno a righe che gli﻿ aveva comprato sua mamma per i compiti di italiano.",
                    "La madre lo aveva portato da diversi psicologi. Il padre, invece, cercava di tranquillizzare la moglie con le solite frasi: \"E' un ragazzino\", \"Crescerà\". Eppure sua mamma lo aveva trascinato da almeno sette dottori in tre anni.",
                    "- Mamma, basta portarmi dai dottori, non ho voglia di parlare con uno sconosciuto- si lamentava Alessio agitando per aria le mani, in una della quali teneva stretto un fumetto di Flash.",
                    "- Lo faccio per il tuo bene, voglio che tu abbia degli amici - rispondeva in maniera automatica la mamma ogni volta che sentiva quelle parole.",
                    "Il dottore parlò per mezz'ora con Alessio. Il ragazzo gli aveva dato risposte casuali che non rispecchiavano i suoi veri pensieri, lo faceva per dare fastidio alla mamma.",
                    "Nel tragitto di ritorno verso casa nessuno dei due proferì parola. La mamma guidava fissando la strada attraverso le spesse lenti, rette da una montatura rossa così sottile che sembrava﻿﻿﻿﻿ non riuscire a sopportare i grossi vetri da vista. Il﻿ bambino invece faceva scattare i vivaci occhi color nocciola da una parte all'altra dell'albo di Flash, gli piaceva vedere l'effetto della corsa del supereroe in tutina rossa.",
                    "Dove ho messo la X, secondo me non ci va la riga bianca, siamo sempre nella stessa scena e prosegue la conversazione.",
                    "\"Tuo padre ed io\", mi suona meglio.",
                    "Rovescerei la frase, per renderla più \"snella\" :",
                    "Quando﻿ si svegliò non diede molta importanza all'accaduto, pensando che fosse un sogno.",
                    "In questa frase fai un brusco cambio di focalizzazione. Per tutto il racconto, pur usando la terza persona, ci racconti i fatti dal punto di vista di Alessio. Adesso esci \"dalla sua testa\" per spiegare al lettore che lo hanno internato in manicomio. Ora, dato che da quando parli di uomini vestiti di bianco, ma forse già dalle lacrime della madre, si può intuire l'esito della storia, non userei una frase così chiara. Magari direi qualcosa del tipo:",
                    "Nella casa speciale era pieno di supereroi che prendevano medicine per controllare i loro poteri.",
                    "Per concludere, il racconto è carino e, dopo l'inizio un po' faticoso, prende il via e scorre piacevolmente. Mi è piaciuto come hai dipinto il carattere dei genitori. Essi, sopratutto il padre, emergono in poche scene ma ti sono bastate per caratterizzarli. Hai reso molto bene anche la mania di Alessio per i superoi. Il finale fantascientifico forse non è necessario, in quanto il racconto è già divertente e gradevole così, ma capisco la necessità di \"salvare\" Alessio dalla follia , è simpatico fin dalle prime righe.",
                    "Spero di esserti stata utile e ti ringrazio per la lettura.",
                    "Talia"
                ]
            ],
            "timestamp": "2019-10-28T13:33:25Z",
            "title": "Il teletrasporto",
            "url": "https://www.writersdream.org/forum/forums/topic/44943-il-teletrasporto//?do=findComment&comment=796079",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 145,
        "title": "Contest aperti",
        "url": "https://www.writersdream.org/forum/forums/forum/145-contest-aperti/"
    },
    "num_chars": 7879,
    "num_commenti": 1,
    "num_posts": 20,
    "post_after": [
        {
            "post_id": 796333,
            "text": [
                "Ciao , , , , e . Ringrazio tutti per il passaggio e i commenti.",
                "Faccio prima una precisazione generale e poi rispondo a uno a uno.",
                "Mi è stata mossa da molti di voi la seguente annotazione:",
                "In realtà nella mia testa il risvolto paranormale c'era, eccome, ma mi pare evidente di non essere riuscita a trasmetterlo al lettore. Tutti i personaggi a cominciare dal topo (speravo bastasse raccontare di sguardi maligni, strane sensazioni e brividi per far capire questo) hanno poteri magici. È ovvio che una donna incinta non possa compiere inseguimenti su e giù per una villetta, ma pensavo che si capisse che non cercavo realismo ma proprio trasmettere questa sensazione di paranormale. Vuol dire che devo lavorare di più su questo aspetto.",
                "Grazie per questi apprezzamenti, che valgono il doppio fatti da te!",
                "Onoratissima , tra l'altro mi hai fatto notare delle cose su cui devo davvero riflettere, grazie.",
                "Grazie mille",
                "Grazie , sopratutto per aver notato e sottolineato la simmetricita del testo!",
                "No , la vendetta \"magica\" inizia con l'uccisione impietosa del topo, è lì che scatta il tutto. Sono le prime attività \"paranormali\" che lo avvisano che si sta comportando male. Lui insiste scegliendo le persone sbagliate che poi si vendicheranno. La chiave di tutto questo sta un po' anche nella canzone che canta sotto la doccia, che non ho scelto a caso, ma nessuno ci ha fatto caso",
                "Grazie comunque del tuo commento, passa sempre a trovarmi, ormai ti aspetto ogni volta .",
                "Forse hai ragione , perché, come dicevo sopra, non sono stata in grado di trasmettere la giusta chiave interpretativa dei miei pensieri. Peccato! E comunque grazie per aver letto e commentato e sopratutto perché passi sempre dai miei scritti e mi fa molto piacere avere la tua opinione .",
                "Talia"
            ],
            "timestamp": "2019-10-29T12:49:03Z",
            "url": "https://www.writersdream.org/forum/forums/topic/45019-h2019-trentasei-ore-da-topicida//?do=findComment&comment=796333"
        },
        {
            "post_id": 797828,
            "text": [
                ", , , e Grazie a tutti per i numerosi suggerimenti .",
                "Come ho avuto modo di sottolineare in una risposta precedente, il mio intento era proprio quello di far intendere che la ragazza, come il gatto, il topo e il ragazzino fossero entità paranormali senza specificare nel dettaglio la natura, ma questo non è proprio arrivato, visti i vari commenti in tal senso, mea culpa .",
                "Forse in modo inconscio ho fatto arrivare questo al lettore, ma, in tutta sincerità, non era nelle mie intenzioni e non ci pensavo proprio. Anche perché, visto il tipo di protagonista, non mi sembra si possa trarre una morale generale. Nel senso che il vecchio ha un carattere molto ben definito e preciso, difficile che ogni lettore ci si riveda e senta una morale diretta a lui.",
                "Anche su questo hai ragione, il dubbio un po' lo avevo mentre scrivevo ma mi ero intestardita che questa doveva essere la mia storia e... Vabbeh è andata così .",
                "Ne severo né antipatico, anzi sei stato molto chiaro e dettagliato, grazie mille!",
                "No .",
                "Hai ragione tu.",
                "Grazie sia per gli apprezzamenti che per le osservazioni.",
                "Anche a te grazie per aver sottolineato alcuni aspetti poco convincenti e grazie per gli apprezzamenti.",
                "Il numero di caratteri è sempre un cruccio per me. Nella prima stesura avevo 11k caratteri e orridume a volontà che ho dovuto tagliare. Inoltre, lo confesso solo a te , nella prima stesura il finale era un po' diverso. La ragazza coi capelli rossi per mano al bambino e tra i loro piedi un gatto che portava sulla schiena un topolino uscivano tutti insieme dalla casa lasciando il vecchio moribondo. Ma purtroppo ho dovuto tagliare quella scena che, mi viene da pensare, se fosse rimasta, avrebbe fatto più chiarezza sui poteri paranormali dei quattro. Sarà per la prossima volta. Grazie per le tue parole e il tuo tempo che hai dedicato al racconto.",
                "Queste tue parole, secondo me, riassumono perfettamente tutte le pecche del mio testo. Grazie per il commento.",
                "Talia"
            ],
            "timestamp": "2019-11-04T13:46:01Z",
            "url": "https://www.writersdream.org/forum/forums/topic/45019-h2019-trentasei-ore-da-topicida//?do=findComment&comment=797828"
        },
        {
            "post_id": 798310,
            "text": [
                "Per creare un po' di contrasto e poi perché il testo mi sembrava adatto ( Maybe I didn't treat you/ Quite as good as I should have..) . Se il vecchio avesse tratta meglio gli altri, forse la mia storia non sarebbe stata scritta .",
                "Grazie per il commento e gli apprezzamenti.",
                "Mi fa piacere avere l'opinione di tutti, anche se tutti dicono la stessa cosa. Anzi, un questo modo diventa evidente che il problema non è solo questione di gusto o propensione personale, ma è un vero problema.",
                "Grazie anche a te di essere passata e del suggerimento.",
                "Talia"
            ],
            "timestamp": "2019-11-06T06:14:41Z",
            "url": "https://www.writersdream.org/forum/forums/topic/45019-h2019-trentasei-ore-da-topicida//?do=findComment&comment=798310"
        }
    ],
    "post_staff": [],
    "text": [
        "Traccia 3: veleno.",
        "Che soddisfazione! Pensa tra sé il vecchio posando il mazzo di chiavi sulla mensola.",
        "Si sbottona lentamente il soprabito senza distogliere lo sguardo dal pavimento: un topolino sdraiato su un fianco è in preda a convulsioni. Il sorriso del vecchio è così smagliante che le labbra violacee e sottili sembrano bucare le guance magre da come sono stirate.",
        "Ti ho preso! Muori tra grandi sofferenze! Gli augura sedendosi per osservare comodo l'agonia dell'animale.",
        "Il topolino apre e chiude la bocca come un pesce appena pescato, gli occhi sono sgranati e puntano il vecchio; dolci e indifesi supplicano pietà. Dapprima vomita liquido giallastro tra uno spasmo e l'altro, poi il corpo ha dei tremori, il collo si irrigidisce e la bocca si spalanca nel disperato bisogno di ossigeno.",
        "Il vecchio si sente molto soddisfatto della scelta del veleno: ci aveva riflettuto un bel po' prima dell'acquisto. Voleva che fosse letale e agisse rapidamente.",
        "Adesso non dovrà più preoccuparsi di controllare tutti gli angoli rosicati della casa; il topo sta per esalare l'ultimo respiro. L'animale continua a fissarlo dritto negli occhi e un attimo prima di spegnersi per sempre al vecchio pare di scorgere una luce diversa nel cipiglio del topo, severa e profonda: ammonitrice.",
        "Ma è solo per un attimo. Appena il ratto serra le palpebre, tutti i sensi di colpa spariscono per lasciare il posto alla soddisfazione: raccoglie il cadavere per la coda e, percorrendo il vialetto del giardino, lo sventola davanti a sé in modo che tutti possano vedere.",
        "Non ho pietà con gli scocciatori, è bene che la gatta del vicino lo sappia!",
        "Quella notte il suo sonno è profondo e ristoratore ma il risveglio brusco, causato da un rumoroso sbattere di imposte e vetrate.",
        "In salotto trova tutto spalancato eppure ricorda di aver chiuso ogni maniglia la sera prima. Si stupisce ancor di più quando, uscendo di casa, la giornata è serena, non un filo di vento che possa aver spalancato le finestre con tanta violenza.",
        "Si dimentica presto del piccolo mistero percorrendo il vialetto: col petto in fuori e il mento alto ripensa alla morte del topo. Ma anche quel sorriso soddisfatto lascia il posto a una nuova emozione; la gatta del vicino è sdraiata a riposare nel suo prato. Sente il calore salirgli alle guance e il respiro farsi più intenso. Concentra la rabbia sulla gamba destra e la sfoga con violenza sull'animale, che riceve il colpo in pieno ventre. Il miagolio della gatta sibila fino a spegnersi. \"Non farti più vedere?\" le urla dietro.",
        "Recatosi al supermercato, il vecchio è in fila alla gastronomia. C'è molta gente e, nell'attesa, strazia il numero e sposta il peso da una gamba all'altra senza sosta. Appena giunge il suo turno l'inserviente gli pone una richiesta che lo fa andare su tutte le furie. Chiede se può servire prima la ragazza incinta appena arrivata e gliela indica con un cenno del capo. Il vecchio si gira e vede una giovane coi capelli rossi che si sorregge il ventre tondo con la mano mentre con l'altra si appoggia al bancone. Ha il viso pallido e una leggera smorfia di sofferenza.",
        "\"Sono venti minuti che faccio la fila, non ho voglia di attendere ancora\" ringhia rivolto alla ragazza.",
        "Il commesso si stringe nelle spalle e si mette in attesa della richiesta del vecchio: \"Mi dia cinquanta grammi di prosciutto.\"",
        "Rientrando trova il figlio dei vicini appoggiato con la schiena alla sua staccionata: ha una gamba piegata con la pianta del piede sulle assi e volge di continuo lo sguardo a destra e a sinistra. Razza di maleducato, mi sporca il recinto. Pensa il vecchio, strizzando gli occhi che diventano due fessure irraggiate dalle rughe. Stringe forte la dentatura, provocando dolore alla mascella e stridore di denti.",
        "\"Vai via dalla mia proprietà, moccioso!\" gli intima.",
        "\"Tu sei cattivo: hai fatto tanto male a Molly.\" Singhiozza il piccolo pieno di sconforto.",
        "Il vecchio sente il sudore ghiacciare addosso per un'improvvisa ventata gelida. Affretta il passo e tra le lacrime uno sguardo maligno nasce sul volto del bimbo:\"Qualcuno te la farà pagare\" gli sussurra. Non degna il bimbo di ulteriore attenzione e si fionda sotto la doccia per trovare calore.",
        "Maybe I didn't treat you",
        "Quite as good as I should have",
        "Maybe I didn't love you",
        "Quite as often as I could have°",
        "Intona una canzone mentre si insapona i pochi capelli stopposi e grigiastri. Prima di arrivare al ritornello, però, viene interrotto da un gran frastuono in salotto. Mi sto davvero rimbambendo: ero sicuro di aver sprangato tutto stamattina . Finisce la doccia in silenzio e con i sensi in allerta.",
        "Riesce a rilassarsi soltanto al pensiero di non dover cercare per tutta la casa escrementi di ratto. Fa per uscire dal box e appoggia il piede bagnato sulle mattonelle lisce, scivola di schiena e batte la nuca. Il colpo è forte e per un attimo perde i sensi.",
        "Appena si riprende si guarda intorno: il tappetino celeste è piegato nel solito angolo, eppure era certo di averlo steso davanti alla doccia prima di entrare.",
        "\" Qualcuno te la farà pagare.\"",
        "E se davvero qualcuno si fosse introdotto in casa sua per fargli dispetti? Magari quel moccioso grassottello?",
        "Che idea ridicola, meglio preparare la cena .",
        "Seduto al tavolo apparecchiato, sta per mettere in bocca la prima cucchiaiata di zuppa quando un odore acre e irritante gli solletica le narici. Annusa l'aria con atteggiamento indagatore: l'odore proviene dal piatto. Si avvicina col naso e lo riconosce: Come è finita la varechina nella mia cena!",
        "Getta lesto nel lavandino il contenuto del piatto e comincia a guardarsi intorno. \"Chi c'è? Chi ha osato entrare in casa mia?\" urla controllando di continuo le spalle.",
        "Sente di nuovo le finestre sbattere in salotto. Corre ma, a parte qualche foglia secca, non trova niente di strano, anzi le finestre sono chiuse.",
        "E se qualcuno stesse cercando di uccidermi? Non aspetta ancora e corre nel ripostiglio: rovista negli scaffali, rovescia scatole, svuota i cassetti. Niente. Il veleno che ha usato per il topo è sparito.",
        "Il terrore adesso lo attanaglia.\"Dove ti sei nascosto moccioso? Esci!\" strilla ancora correndo su per le scale.",
        "Va in soffitta facendo a due a due i gradini. Fruga ovunque, anche nelle scatole impolverate, ma non trova il veleno.",
        "Si accorge di avere il respiro affannato e prova a calmarsi. Forse sono solo suggestionato.",
        "Ridisceso in cucina apre la dispensa in cerca di cibo confezionato, ma…ecco la scatola del topicida! La prende in mano e, dal peso, capisce subito che è vuota. Non la posso aver messa io qui. Sarei uno sciagurato. E poi non ho usato tutto il veleno.",
        "Valuta che l'unica cosa sicura da mangiare è il prosciutto acquistato al mattino. Apre il frigo e svolge il cartoccio ma il suo cuore ha un tuffo di orrore: le fette rosa sono coperte da una polverina celeste.",
        "Con un urlo lancia il prosciutto avvelenato lontano da sé.",
        "Un rumore di vetri rotti e un miagolio perfido giungono alle sue orecchie.",
        "Sfila un coltello dal ceppo e corre nella direzione dei rumori. Attraversa il corridoio e nel salotto tutte le vetrate sono in frantumi, il miagolio prosegue sopra le scale e l'uomo gli va dietro a tutta velocità:\"Se ti prendo ti imbottisco di veleno, gattaccia\" strilla isterico. Corre e corre e corre su e giù per tutta la casa finché non si trova in cucina, esausto.",
        "Si getta su una sedia e viene colto da una gran sete. Per sicurezza apre una bottiglia ancora sigillata e beve avide sorsate, traendone un piacevole sollievo.",
        "Dopo pochi istanti, però, dei violenti crampi allo stomaco lo fanno cadere sul pavimento. Comincia a contorcersi per il dolore e sente che gli manca l'aria nei polmoni. Boccheggia e strabuzza gli occhi, scalcia e si piega convulso.",
        "Dei passi si avvicinano alla cucina, il vecchio prova disperato a chiedere aiuto ma i passi si dirigono verso l'uscio. Riesce a scorgere una figura di spalle con i capelli rossi che chiude la porta mentre esce.",
        "°Always in my mind - E. Presley"
    ],
    "timestamp": "2019-10-28T14:04:53Z",
    "title": "[H2019] Trentasei ore da topicida",
    "topic_id": 45019,
    "url": "https://www.writersdream.org/forum/forums/topic/45019-h2019-trentasei-ore-da-topicida/"
}