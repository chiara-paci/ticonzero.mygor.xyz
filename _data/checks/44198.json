{
    "author": {
        "author_id": 30383,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Elisa Audino",
        "url": "https://www.writersdream.org/forum/profile/30383-elisa-audino/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Ciao , io amo i toni non pretenziosi e colloquiali, quindi questa tua poesia ha subito attirato la mia attenzione. Ci sono alcune ripetizioni che trovo non pesino affatto e, anzi, siano dei buoni rafforzativi di un certo opporre una sfida, un no, alla persona a cui si fa riferimento. Un no che compare deciso nei primi due versi e, nuovamente, alla fine. No, no, no . A nn erito. Niente . An no . È una buona serie di opposizioni. Tenterei di modificare quel 'mi si chiude lo stomaco', mi piace, ma forse modificando un po' la sfumatura suonerebbe ancora meglio.",
                    "Ti propongo un paio di varianti, ma per puro esercizio, per snellire il corpo centrale. Vediamo cosa ne pensi di questo:",
                    "Ferragosto non lo festeggio.",
                    "Non quest'anno.",
                    "Chi amavo mi ha venduto.",
                    "Le sue parole",
                    "hanno annerito",
                    "ogni angolo di casa:",
                    "il soffitto, le tende",
                    "il parquet in rovere;",
                    "perfino la facciata esteriore",
                    "e il prato all'inglese.",
                    "No.",
                    "Quest'anno niente costine",
                    "e spiedini alla brace.",
                    "All'idea di altro fumo",
                    "mi si chiude lo stomaco.",
                    "Mi piace anche l'idea di rivolgermi direttamente alla persona che ti ha venduto (un tu anziché un lei), ma in questo caso bisognerebbe abbandonare la costruzione 'chi amavo mi ha venduto', che funziona ed è lapidaria quanto basta. Buon ferragosto!"
                ]
            ],
            "timestamp": "2019-08-13T17:36:12Z",
            "title": "Barbecue",
            "url": "https://www.writersdream.org/forum/forums/topic/44189-barbecue//?do=findComment&comment=783267",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 546,
    "num_commenti": 1,
    "num_posts": 10,
    "post_after": [
        {
            "post_id": 783313,
            "text": [
                "Ciao , è il permesso di rompere un vetro che deve rimanere intatto e che contiene molteplici cose, quotidianità, la vita di provincia, il dover rimanere. Ad essere diverse sono le aspettative, sì, ma quelle aspettative appartengono a persone, per cui le mie sono diverse, incompatibilmente, da quelle del tu a cui mi rivolgo, che diventa, più avanti, un tu con uno sfondo, in cui se ne raccolgono altri. All'incirca. La verità è che probabilmente è molto criptica e che contiene più spazi a cui forse non volevo dare libero accesso o che, forse, proprio perché a me erano chiari non mi è interessato descrivere. Alla fine, hai letto bene, c'è la resa di chi, non potendo andare - via - può solo scegliere se buttare tutte le carte o chiudersi, in una stanza. È frutto di due giornate no, quando niente funziona si mischiano significati, alcune volte senza motivo.",
                "Buon ferragosto e grazie del passaggio!"
            ],
            "timestamp": "2019-08-13T23:30:35Z",
            "url": "https://www.writersdream.org/forum/forums/topic/44198-grida-solo-chi-pu%C3%B2//?do=findComment&comment=783313"
        },
        {
            "post_id": 783372,
            "text": [
                "Ciao , sono contenta che ti sia arrivata , l'ho scritta come l'avevo in mente, senza pensare troppo a farmi capire. Grazie!!!"
            ],
            "timestamp": "2019-08-14T19:09:40Z",
            "url": "https://www.writersdream.org/forum/forums/topic/44198-grida-solo-chi-pu%C3%B2//?do=findComment&comment=783372"
        },
        {
            "post_id": 783585,
            "text": [
                "Grazie , credo che sostituirò quel rumore degli stereotipi con L'avanzare degli stereotipi o qualcosa di simile. Mi era servito per procedere in avanti e collegarmi alla premessa, ma la ripetizione ora può sparire, hai ragione."
            ],
            "timestamp": "2019-08-17T09:35:17Z",
            "url": "https://www.writersdream.org/forum/forums/topic/44198-grida-solo-chi-pu%C3%B2//?do=findComment&comment=783585"
        },
        {
            "post_id": 784297,
            "text": [
                "Ciao , nel ringraziarti per il commento devo deluderti:",
                "passa effettivamente pochissimo tempo tra il momento di lucidità, quello in cui mi pare di vedere qualcosa, e quello in cui scrivo. O meglio, non passa. Se non scrivo subito, lo perdo. E aggiusto ancora meno, anche se ho imparato a costringermi a rispondere a una domanda 'è vero?', nel senso 'dì la verità, che cos'è? non fare la farsa'.",
                "Per la prosa è diverso: se un momento di scrittura di getto c'è ed è quello in cui ti costringi a sederti e semplicemente inizi brancolando nel buio, nella prosa credo ci debba sempre essere una forte consapevolezza, soprattutto nelle innumerevoli fasi di riscrittura. È il motivo per cui non posto mai nessun racconto sul writer's dream: la prosa mi occupa troppo tempo e quello che scrivo, quando lo scrivo, lo destino ad altro.",
                "Per la poesia è diverso, credo che, almeno nel mio caso, rappresenti la mia valvola di verità e di immediatezza. In questo caso ad esempio, ero chiusa in camera in un momento di nichilismo totale (mi capita raramente, ma a volte succede), ero arrabbiata e c'era qualcosa che mi ronzava da giorni e da mesi. C'era il fatto che mi era capitato di spiegare che lo spostamento dei versi a destra e a sinistra in una poesia per me equivale al movimento dei tasti su un pianoforte, voci e sottovoci, dialoghi. C'era il fatto che le voci creano contrasto e differenza. C'era il fatto che ero arrabbiata perché ho bisogno estremo di differenza (credo anche che la conoscenza della differenza sia l'unica fonte di conoscenza), di vedere cose e persone molto diverse tra loro, di andare per poi tornare. C'era il fatto che avevo appena finito di leggere Lasciar andare, di Philip Roth. Allora a un tratto ho pensato 'lasciami andare!' e credo anche 'che vuol dire lasciar andare?' (premetto che il finale del romanzo mi ha lasciato molte domande e poche risposte) e credo di aver semplicemente iniziato a scrivere qualcosa, che nella versione finale è sparita, con la citazione del titolo di Philip Roth. ORa non ce l'ho sotto mano, ma era così. Lasciami andare e lasciamo vedere differenze, come prima immagine, e come seconda, siamo diversi, e come terza la differenza dei tasti di un pianoforte (rumore e suoni) e, come quarta, l'immagine di una piazza, quella del mio piccolo paese, che a volte può essere claustrofobica. Ecco, quindi l'ho scritta in una versione molto simile a questa e poi ho fatto quel che faccio sempre. L'ho riscritta subito 'in bella': nel farlo ho tagliato un paio di cose e ho limato, ma molto velocemente. E ho lasciato errori (come la ripetizione degli stereotipi - intendevo quelli contenuti nei chiacchiericci quotidiani e nella vita amministrativa di paese). Quasi tutte le poesie che scrivo nascono così, spesso per una sorta di 'no' improvviso a una situazione, a volte mi sono chiesta come certe immagini arrivino a camminare assieme, poi Anglares mi ha suggerito, nel writer's dream, di non sottovalutare le nostre capacità analogiche. Non so, sto cercando di capire, giorno dopo giorno mi pare di aggiungerne un pezzo.",
                "Devo chiederti cosa e come lo cambieresti, credo che lo scambio che ho trovato su questa piattaforma sia molto utile e proprio perché in genere aggiusto poco (e quando lo faccio danneggio) mi interessa capire il 'come' degli altri.",
                "e questo mi stupisce sempre molto. Nella vita sono la razionalità fatta persona, probabilmente il buttar giù le parole mi serve a vederle.",
                "..ne ho troppe, sto cercando di correggermi almeno in prosa.",
                "Grazie ancora e buona giornata, la mia l'hai già migliorata,"
            ],
            "timestamp": "2019-08-22T11:25:40Z",
            "url": "https://www.writersdream.org/forum/forums/topic/44198-grida-solo-chi-pu%C3%B2//?do=findComment&comment=784297"
        }
    ],
    "post_staff": [
        {
            "author": {
                "author_id": 18586,
                "name": "Anglares",
                "url": "https://www.writersdream.org/forum/profile/18586-anglares/"
            },
            "post_id": 783582,
            "text": [
                "forza e autenticità.",
                "Esprimi un messaggio e l'emotività corrispondente con un'energia che scalpita nel testo. Rendi bene il ritmo, l'intensità espressiva, e il peso delle parole, sfruttando diverse possibilità grafiche: il tutto incamera una notevole fisicità. Lo scarto grafico con il rumore esprime un effetto stereofonico di grande efficacia.",
                "Avrei evitato questa ripetizione con un sinonimo.",
                "Anche la chiusura è ben costruita."
            ],
            "timestamp": "2019-08-17T09:04:27Z",
            "url": "https://www.writersdream.org/forum/forums/topic/44198-grida-solo-chi-pu%C3%B2//?do=findComment&comment=783582"
        }
    ],
    "text": [
        "Lascia allora",
        "che io rompa tutto",
        "piatti",
        "giardini",
        "aspettative.",
        "Sono diverse",
        "I n c o m p a t i b i l m e n t e.",
        "Lascia che io suoni",
        "S B A M",
        "e che sposti a destra",
        "il rumore",
        "e a sinistra.",
        "Il rumore degli stereotipi",
        "quotidiani",
        "contiene verità silenziose",
        "[lo dico da sempre]",
        "dialoghi scritti",
        "cubi di cemento",
        "voti",
        "la ricerca del colpevole",
        "[a favore di chi].",
        "Tutto già visto.",
        "E se mi faccio divorare",
        "dall’assenza di altezza",
        "se mi faccio mangime",
        "per le fameliche bocche",
        "per i lombrichi di piazza Statuto",
        "allora poi",
        "lasciare andare",
        "se non posso andare",
        "è buttare tutto",
        "giù",
        "o sigillarmi",
        "qui",
        "."
    ],
    "timestamp": "2019-08-13T17:45:29Z",
    "title": "Grida solo chi può",
    "topic_id": 44198,
    "url": "https://www.writersdream.org/forum/forums/topic/44198-grida-solo-chi-pu%C3%B2/"
}