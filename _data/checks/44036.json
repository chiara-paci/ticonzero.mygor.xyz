{
    "author": {
        "author_id": 33047,
        "name": "Stefano Verrengia",
        "url": "https://www.writersdream.org/forum/profile/33047-stefano-verrengia/"
    },
    "checks": {
        "num_chars": false,
        "timestamp": true,
        "valid": 1.0,
        "weight": true
    },
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "ciao. Trovo l'idea di fondo estremamente interessante ma, con estrema schiettezza, ti dir\u00f2 che c'\u00e8, dal mio punto di vista, un enorme lavoro da fare dal punto di vista stilistico. Sar\u00e0 che l'argomento \"cane randagio\" \u00e8 un argomento che mi sta molto a cuore (ho pubblicato una poesia in officina con lo stesso titolo, quindi non appena ho letto il titolo di questo tuo pezzo in officina sono corso a leggerti) quindi spero che tu riuscirai a rifinire al meglio questo tuo lavoro. Ma arriviamo alla parte \"tecnica\", se cos\u00ec vogliamo chiamarla.",
                    "Questo intro in medias res \u00e8, a mio avviso, promettente. Bella la contrapposizione analogica fra la povert\u00e0 delle scatole ed i grattacieli. A livello stilistico, dal mio punto di vista, completamente messi a caso i puntini sospensivi, spezzano la metafora ed il continuum narrativo senza una reale motivazione.",
                    "Da qui in poi, sono vere e proprie montagne russe, nel senso spregiativo del termine. Alterni ottima prosa con scelte stilistiche alquanto discutibili, dal mio punto di vista. Non star\u00f2 qui ad analizzare rigo per rigo, poich\u00e9 ci metterei una vita. Riassumer\u00f2 il mio commento condensandolo: approssimazione. E' come vedere una bella donna che esce di casa con i capelli unti, vestiti stracciati, logora. E se questa fosse stata la finalit\u00e0, allora l'impostazione stilistica \u00e8 completamente da rivedere. L'utilizzo dei dialoghi completamente sbagliato e molto altro ancora. Ripeto che \u00e8 un mio punto di vista. Non vi \u00e8 nulla da buttare, ma solamente da rivedere la scelta stilistica (o affinare la propria prosa). L'incipt in medias res mi aveva subito dato l'impressione: un ottimo attacco fino ai puntini sospensivi buttati l\u00ec. Diciamo, con il beneficio del dubbio, che \u00e8 stato un pezzo di buona carne buttato qui in mezzo ai pescecani. Prima di immergerti fra gli squali (metaforicamente parlando) stai attenta ad utilizzare tutta l'attrezzatura necessaria per non essere attaccata. La \"roba\" c'\u00e8, ma \u00e8 da rivedere. Spero che ti ci lavorerai su perch\u00e9 sono assai curioso di vedere cosa ne uscir\u00e0 fuori. A presto"
                ]
            ],
            "timestamp": "2019-07-28T14:08:25Z",
            "title": "Cane randagio",
            "url": "https://www.writersdream.org/forum/forums/topic/43115-cane-randagio//?do=findComment&comment=780652",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 26,
        "title": "Racconti a capitoli",
        "url": "https://www.writersdream.org/forum/forums/forum/26-racconti-a-capitoli/"
    },
    "num_chars": 9162,
    "num_commenti": 1,
    "num_posts": 3,
    "text": [
        "L\u2019URNA FUNERARIA (Parte 1)",
        "Ci sono attimi, nell\u2019esistenza, che rimangono in noi indelebili, come marchiati a fuoco nel nostro pensiero come si usava fare con le vacche. Tutto \u00e8 polvere spazzata via dal soffio del Tempo ma non quegli attimi, quei momenti in cui la verit\u00e0 terrificante, tremenda, brutale e violenta della vita ti piomba addosso con tutta la sua forza, come una valanga. Cos\u00ec fu in quell\u2019attimo tremendo in cui venni chiamato dall\u2019ospedale e venni a conoscenza che, a causa di un malore, mio padre era deceduto. Non nascondo che fu un attimo di totale sconforto, nel quale una infinit\u00e0 di emozioni mi assal\u00ec come una massa di avvoltoi, iene e vermi una carcassa. Fu un attimo di tremenda paralisi, dove non riuscivo pi\u00f9 a capacitarmi neanche di chi fossi: ero completamente imbambolato, mi sentivo come un sacco da boxe preso a pugni da un pugile. Gironzolavo per la casa come un\u2019anima in pena, terrorizzato dal pensiero, dall\u2019idea di dover vedere mio padre sdraiato nella sua bara con occhi chiusi, con le sue gelide labbra serrate come un portone d\u2019acciaio, trattenenti al suo interno solo un fetido silenzio, e non parole di giudizio e di consiglio. Volevo correre in ospedale ma mia moglie, lucidamente, mi disse di attendere l\u2019indomani per recarmi all\u2019obitorio e fare il riconoscimento di mio padre ed il decidere il da farsi. Ero come una vela con prua a vento, che inizia a muoversi come un serpente strisciante ma che non sospinge la barca neanche di un misero centimetro. Fu una sensazione talmente angosciante e violenta, che la auguro solamente ai miei peggiori nemici. Ma il Destino sa colpirci sempre nei momenti di maggior debolezza. Infatti, in quel momento, ero gi\u00e0 preda di profondi momenti di malinconia ed angoscia, dovuti ad un periodo di iper-sensibilit\u00e0 e di tensione che stavo vivendo nella mia vita per un connubio di cose che stavano incidendo sulla mia stabilit\u00e0 psichica. Quando il Male deve colpirti, attende sempre che una piccola breccia sia gi\u00e0 presente nelle mura delle tue difese. Cos\u00ec giunse la notte. Mia moglie era palesemente preoccupata ed in ansia per il mio stato d\u2019animo. Vedeva che ero colpito da attimi di tremenda rabbia in quanto prendevo oggetti della casa e li lanciavo contro il muro, come il vaso di fiori che le acquistai per il decimo anno dell\u2019anniversario del nostro matrimonio, regalo apprezzato ma che, sapevo, in fondo non importarle nulla, in quanto aveva sempre odiato i fiori. Glieli avevo comprati, nonostante sapessi che non le piacessero, perch\u00e9 mi ero completamente dimenticato del nostro anniversario e sono corso ai ripari fermandomi, prima di rientrare a casa, dal fiorista poco vicino la nostra dimora e cercando di sorprenderla con un invito a cena inaspettato. A quanto pare grad\u00ec. Nonostante questo, fu come se, in quel momento di pazzia, volessi distruggere qualsiasi cosa bella, gesto, avessi mai fatto nella mia vita: di tali cose belle, ad esser sinceri, ne avevo fatte assai poche. Lei era l\u00ec, povera donna, cercando di calmarmi, fino ad arrivare al pianto, alle minacce di lasciarmi se non mi fossi placato. Nulla. Era come se un uragano fosse entrato in casa e la sua voce fosse solo una leggera brezza nella tempesta. Arriv\u00f2 addirittura a fermarmi, a provare a bloccare le mie braccia, i miei piedi che scalciavano la mobilia, il divano, i tavoli. Arrivai a spingerla e le misi le mani in gola, pronto a soffocarla, per avere la sensazione di avere il controllo, forse, sul Tempo, per provare a sentirmi padrone degli eventi. Se il Tempo e il Caso avessero voluto giocare un altro scherzo, questa volta avrei giocato d\u2019anticipo, avrei io tolto loro la possibilit\u00e0 di spazzare le felicit\u00e0 della mia vita come semplice polvere da un davanzale. Fortunatamente, riuscii a recuperare il senno guardando le amare lacrime che le sgorgavano dagli occhi come rugiada su un tulipano. Mi accorsi di aver perso totalmente il controllo e le chiesi immediatamente scusa, cercando di recuperare il grave torto che quella povera donna aveva ingiustamente subito per il semplice fatto di amarmi. Si alz\u00f2 ed and\u00f2 in camera, in silenzio, come se avesse compreso quale fuoco indomabile mi stesse bruciando l\u2019anima come fossi d\u2019un tratto piombato all\u2019inferno. Ed era quello, quel fuoco che mi tenne ancora sveglio, sveglio per ore, ardendo inesauribilmente e portandomi a camminare su e gi\u00f9 per la casa ininterrottamente. Mi avvicinai alla credenza e presi del whiskey che non toccavo da molto tempo. Mi attaccai alla bottiglia e ne feci un sorso spropositato, talmente spropositato che ad un tratto mi venne da vomitare. Stavo cadendo vorticosamente, scivolando, in un abisso dal quale non riuscivo ad uscire. Forse, quel whiskey avrebbe solamente attenuato il dolore di quel cadere ineluttabile, irrefrenabile verso questa ultima e tetra disperazione. Quella notte, neanche le maledette cicale ed i grilli intonarono i loro canti fastidiosi: tutto era solamente un silenzio desolante. Bevvi un altro enorme sorso, spropositato, come se volessi spegnere grazie a quell\u2019alcool quella fiamma che stava rodendo le interiora del mio corpo. Continuai a camminare sulla mia stessa malinconia, sentendomi coma ad un passo da terra, lievitando leggermente, fin quando, stremato, caddi sul tappeto svenuto, a causa del whiskey.",
        "L\u2019indomani mattina, le dolci mani di mia moglie mi svegliarono con delle docili carezze, leggere come fiori che ti sfiorano quando ci si stende su di un prato. Sent\u00ec sicuramente la puzza d\u2019alcool e vide la bottiglia di whiskey sul tavolo, cos\u00ec mi aiut\u00f2 ad alzarmi e mi accompagn\u00f2 sotto braccio nel bagno per aiutarmi a fare una doccia ed eliminare il cattivo odore derivante dalla notte devastante che mi pesava ancora sulle spalle. Mi fece sdraiare nella vasca e mi fece la barba, poi mi aiut\u00f2 a lavarmi con una mia quasi nulla collaborazione. In rarissimi attimi di lucidit\u00e0 in quella tremenda mattinata, non potevo che sentirmi fortunato di aver sposato ed essermi innamorato di una donna di questa pasta, di questa tempra, che non fugge dinnanzi ai deliri di un marito impazzito dal dolore. Aveva gi\u00e0 chiamato al mio posto di lavoro avvertendo che non sarei andato a causa della morte improvvisa di mio padre. Mi aiut\u00f2 a vestirmi come ero abituato, mettendomi una camicia bianca, candida e stirata, giacca, cravatta, pantaloni e scarpe nere, lucide e pulite. Aveva avuto la premura di mandare i nostri figli da sua madre il giorno prima, cosciente di una mia possibile reazione al calar della notte. Camminai verso la porta di casa come un zombie, completamente disorientato, stanco, avvilito e devastato dall\u2019enorme abuso di whiskey del giorno precedente. Non ero ancora pronto al dover guardare con occhi inorriditi il quadro tetro della vita e della sua mortalit\u00e0, della nostra piccolezza ed insignificanza dinnanzi all\u2019eterno vortice del Tempo. Ma tutta questa sofferenza andava affrontata, andava vinta, in qualche maniera. Sal\u00ec in macchina dal lato passeggero poich\u00e9 mia moglie non volle farmi guidare in nessuna maniera, vedendomi in quella deprecabile condizione. Mio padre abitava in una cittadina confinante al mio paese, quindi il percorso da compiere era di pochi chilometri e pochi minuti. In quel brevissimo lasso di tempo, non solo il pianto mi assal\u00ec pi\u00f9 volte ma anche la vigliaccheria, il non voler vedere quel pallido viso contratto nel rigor mortis, pronto a diventare marciume, ossa, pasto per le tenebre ed i vermi. E la vigliaccheria mi assal\u00ec come assale un piccolo animale di fronte ad un predatore, e prese le forme della fuga. Dissi a mia moglie di voler tornare a casa, di non voler vedere in alcun modo quel gelido corpo indurito, di voler salutare mio padre quando lui fosse stato messo dentro la sua eterna casa di legno e l\u2019illusione di morbidi cuscini. Ma, fortunatamente, ancora una volta mia moglie e la sua tempra d\u2019acciaio si opposero alla mia vigliaccheria, cosciente del mio enorme rimorso futuro, del pentimento che avrei avuto per il resto della mia vita per non aver avuto il coraggio di guardare in faccia mio padre prima di cederlo all\u2019abisso e alle sue fauci insaziabili. Cos\u00ec arrivammo in obitorio ed il medico legale mi si avvicin\u00f2 dandomi le condoglianze. Il medico legale era un vecchio conoscente di mio padre e potevo leggere nei suoi occhi la costernazione, il cordoglio sincero.",
        "\u201cLe procedure \u2026\u201d mi disse, quasi fosse vento la sua voce che scorre da una piccola finestra semi-aperta. Era palese che voleva solo stare zitto e che non vi era bisogno che io facessi alcun riconoscimento in quanto mio padre, nella cittadina dove abitava, era anche una persona molto conosciuta e stimata. Nonostante questo, fui ovviamente costretto ad entrare in quella lugubre anticamera dell\u2019inferno oscillando come una nave in tempesta, pronta ad affondare. Non appena entrai nella sala mortuaria, dove mio padre era steso su un tavolo di metallo che rispecchiava la luce al neon, mi sent\u00ec mancare. Impallidii, mi si gel\u00f2 il sangue dal terrore e dalla disperazione, e mia moglie, sempre con occhio vigile attenta ad i miei comportamenti, mi si avvicin\u00f2 e mi tenne per il braccio.",
        "\u201cVuoi fumare una sigaretta?\u201d Mi sussurr\u00f2 nell\u2019orecchio."
    ],
    "timestamp": "2019-07-28T14:25:09Z",
    "title": "L'urna funeraria (Parte 1)",
    "topic_id": 44036,
    "url": "https://www.writersdream.org/forum/forums/topic/44036-lurna-funeraria-parte-1/"
}