{
    "author": {
        "author_id": 33896,
        "checks": {
            "contest": 0,
            "flag": true,
            "narrativa": 1,
            "poesia": 0
        },
        "name": "Kasimiro",
        "url": "https://www.writersdream.org/forum/profile/33896-kasimiro/"
    },
    "checks": {
        "num_chars": true,
        "timestamp": false,
        "valid": 0.0,
        "weight": false
    },
    "closed": false,
    "commenti": [],
    "commenti_weight": 0,
    "expected_weight": 1,
    "forum": {
        "forum_id": 27,
        "title": "Racconti",
        "url": "https://www.writersdream.org/forum/forums/forum/27-racconti/"
    },
    "num_chars": 2530,
    "num_commenti": 0,
    "num_posts": 3,
    "post_after": [
        {
            "post_id": 789561,
            "text": [
                "Grazie per le precise puntualizzazioni, devo prestare sicuramente più attenzione alla punteggiatura e ammetto che spesso abuso dei punti esclamativi. Vado subito ai ripari."
            ],
            "timestamp": "2019-09-28T09:34:26Z",
            "url": "https://www.writersdream.org/forum/forums/topic/44643-la-foglia//?do=findComment&comment=789561"
        }
    ],
    "post_staff": [],
    "text": [
        "Commento MI 128] Storia del professor De Grandi, il più grande genio di tutti i tempi",
        "Da Edu, 9 giugno in Racconti",
        "La foglia",
        "C'era una foglia sempreverde, attaccata al suo solido ramo.",
        "Non c'era stagione che la scalfiva, né grandine o bufera. Era stabile, bella e lucida, sempre appesa.",
        "Di fianco c'era un altro albero, lo avevano portato con un camion, tutto impacchettato. Avevano fatto una grande fossa ed eretto lì, vicino al sempreverde.",
        "Le foglie dei due erano molto simili ma differivano sensibilmente dal tronco: uno più grosso e rugoso, l'altro esile e liscio.",
        "I due alberi erano così vicini che le chiome si compenetravano. Era primavera, erano rigogliosi, molto simili tra loro, tanto che le loro foglie non si distinguevano le une dalle altre.",
        "Sembravano della stessa specie. La foglia sempreverde era in ottima compagnia, amava stare insieme alle altre. Ce n'era una, che presa dallo slancio della crescita gli si era appoggiata sopra: “Oh! scusa l'invadenza” disse.",
        "“No, anzi, mi piace il contatto, e poi... sei leggerissima!”",
        "“Sono nata da pochi giorni.”",
        "“Posso fare qualcosa per te?”",
        "“Già sostenermi mi dà sicurezza, posso rimanere qui?”",
        "“Certo, sono dura e coriacea e ho più di cinquantanni, ti proteggerò. Da queste parti l'inverno è molto rigido.”",
        "La neonata foglia rimase in silenzio.",
        "“Tutto bene? Ho detto qualcosa che non va?”",
        "“Assolutamente no, sei molto gentile. E' che... d'inverno, io non ci sono più!”",
        "“Come?”",
        "“Mi stacco dal ramo e divento concime per la terra”.",
        "“Oh!”",
        "“Niente di male, ritorno in primavera più bella e più forte. Il nostro albero d'inverno soffre il freddo e la carenza di luce. Per non disperdere troppe energie nel dare nutrimento a tutte le foglie, va in una specie di letargo. Noi ci sacrifichiamo volentieri cedendo la nostra clorofilla, di cui ha bisogno per sopravvivere.",
        "“Quante cose sai per essere appena nata!”",
        "“Siamo un tutt'uno con la pianta, che ha molti, molti anni...”",
        "Le due foglie passarono uno splendido periodo una vicina all'altra, fino a quando la leggera fronda iniziò a cambiare colore: un verde più spento per poi passare ad un giallo sempre più intenso.",
        "“E' arrivata la mia ora!” disse la giovane foglia.",
        "Un colpo di vento... e si staccò, cadendo dolcemente poco distante.",
        "Lentamente tutte le altre la seguirono adagiandosi sul terreno.",
        "La grande foglia sempreverde le osservava, cercando di scorgere la sua amica mimetizzata in un tappeto caldo di fogliame.",
        "“Per una pianta longeva come me, un l'inverno non è poi così lungo!” Pensava.",
        "E rimase tranquilla ad aspettare una nuova primavera."
    ],
    "timestamp": "2019-09-27T23:12:17Z",
    "title": "La foglia",
    "topic_id": 44643,
    "url": "https://www.writersdream.org/forum/forums/topic/44643-la-foglia/"
}