{
    "author": {
        "author_id": 33047,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Stefano Verrengia",
        "url": "https://www.writersdream.org/forum/profile/33047-stefano-verrengia/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Ciao. Trovo assai particolare questo tuo componimento con dei tratti che, però, lasciano all'asciutto. Bisogna partire dal fatto che è molto ben orchestrato e il suo scheletro è molto \"intelligente\". E' costruito su una ritmica quasi asfissiante, senza sosta, che rende molto bene la sensazione di panico, di affanno e ansia che ti assale. Anche i \"battiti del cuore/asincroni\" sono meticolosamente costruiti su un enjambement (non so se volutamente o meno). Questo, a mio parere, fa capire quanto un'opera sia stata levigata a livello stilistico prima di essere presentata al \"pubblico\". Nonostante questa lavorazione di fino, mirabile, devo dire che la trovo leggermente scarna dal punto di vista metaforico e trovo assai banale la chiusa con la \"scala\" che sale. Mi sarei aspettato (e ripeto, per mio gusto), un'immagine vorticosa che mi facesse cadere in quello stato d'ansia e di panico che, stilisticamente e metricamente, hai reso perfettamente. Ottima anche la chiusa anaforica \"sale, sale, sale\" che rende egregiamente lo stato nel quale si viene proiettati dalla ritmica. Non lo so, per concluderla, riassumerò tutto dicendo che quella scala è forse l'unica parte cigolante che ho trovato in PANICO."
                ]
            ],
            "timestamp": "2020-01-31T09:20:44Z",
            "title": "Panico",
            "url": "https://www.writersdream.org/forum/forums/topic/46111-panico//?do=findComment&comment=815768",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 1059,
    "num_commenti": 1,
    "num_posts": 4,
    "post_after": [
        {
            "post_id": 815839,
            "text": [
                "Ciao Charlie. Cosa non ti è chiaro delle frasi? Per i vocaboli non posso intromettermi nei gusti degli altri, quindi non oso neanche chiedere il perché. Sinceramente, l'unica tua affermazione che mi lascia perplesso è: \"ho fatto fatica a capire l'inizio e la fine di un pensiero\". Ripeto, dal mio punto di vista, mi sembra assai semplice la comprensione ed è l'unica critica che mai mi sarei aspettato per \"i bicchieri\". Grazie del tuo commento e spero che soddisferai questa mia curiosità con un approfondimento. A presto."
            ],
            "timestamp": "2020-01-31T14:13:19Z",
            "url": "https://www.writersdream.org/forum/forums/topic/46175-i-bicchieri//?do=findComment&comment=815839"
        }
    ],
    "post_staff": [],
    "text": [
        "I bicchieri",
        "No, non sono l'uomo",
        "che credi io sia.",
        "Per scarpe indosso nuvole,",
        "il più delle volte. I miei occhi",
        "sono pianeti che galleggiano",
        "nel buio, e cadono vorticosamente",
        "verso un buco nero. Sono un bruco",
        "(o forse un baco?) che fila le sue ali.",
        "Sali? Non ti farò ridere, penso.",
        "Ma ho whiskey e qualche rima",
        "per farti vedere quanto sia",
        "divertente essere sepolto",
        "in fondo a un pozzo infinito.",
        "Non è molto, lo so.",
        "Leggo Céline, sarà per quello:",
        "ho un duello nel cuore",
        "e se lo contendono fulmini",
        "e vermi. Non siamo forse fermi,",
        "in questa eterna eternità?",
        "Non so cosa credere, cosa pensare.",
        "Ho solo il mare che si smuove",
        "nello stomaco.",
        "Ma cosa credevano, tu lo sai?",
        "Che saremmo stati tutti sudditi",
        "anestetizzati, soldati ubbidienti",
        "prostrati a una bandiera?",
        "Io mi inchino solo per raccogliere",
        "la luna nel lago o per accarezzare",
        "la mia dolcissima cagnolina.",
        "Siediti sul divano, prego.",
        "Vado a prendere due bicchieri",
        "e una bottiglia di coraggio ambrato.",
        "Non sarà mai ieri per me, mai.",
        "Non sono l'uomo",
        "che credi io sia. No.",
        "Vedo la poesia ovunque,",
        "in una forchetta, in un piccione,",
        "in un sorso di follia."
    ],
    "timestamp": "2020-01-31T10:21:04Z",
    "title": "I bicchieri",
    "topic_id": 46175,
    "url": "https://www.writersdream.org/forum/forums/topic/46175-i-bicchieri/"
}