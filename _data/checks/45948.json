{
    "author": {
        "author_id": 9701,
        "checks": {
            "contest": 0,
            "flag": true,
            "narrativa": 1,
            "poesia": 0
        },
        "name": "Kuno",
        "url": "https://www.writersdream.org/forum/profile/9701-kuno/"
    },
    "checks": {
        "num_chars": false,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Da quello che ho capito abbiamo un uomo che ruba la spazzatura per capire come vivono le altre persone. Non per semplice curiosità, ma per costruirsi una vita sulla base delle informazioni rubate ai rifiuti. Non condivide la propria vita con gli altri, è un trasferimento a senso unico: attraverso la spazzatura crea dei legami con gli altri inquilini, ma senza che questi ne sappiano nulla. Questo naturalmente finché non entra in scena Anna. Nel finale capiamo che che il protagonista tenterà di conoscere davvero la donna, di non limitarsi a rubarne i rifiuti quando lei si allontana, ma di avvicinarsi per guadagnarsi qualcosa di più importante. E anche per condividere, come rivela la frase finale. Raccoglierà Anna e la terrà con sé, come già aveva fatto col gatto. La compagnia di un animale è un passaggio intermedio per molte persone sole.",
                    "Ci sono delle scene che però non mi sono affatto chiare, punti che ho riletto più volte ma non riesco proprio a capire.",
                    "Parti così. Io non conosco ancora Carlo, e qui penso subito che queste azioni (passare la busta da una mano all’altra, aprire il bidone, ecc) siano svolte dal protagonista. Poi però ci dici che Carlo i sacchetti li recupera, non li butta. Quindi chi è che butta la spazzatura? Uno che lui spia da lontano, giusto?",
                    "Ritiro tutto, dici che non guarda mai chi butta la spazzatura. Allora non capisco.",
                    "Capisco il restauratore, ma perché falsario?",
                    "La portiera che sbatte è l’uomo che chiude e... riparte? Immagino di sì perché se poi dici “Non è tornato nessuno” significa che qualcuno è partito. Però mi sembra una scena davvero difficile da visualizzare o almeno io ho avuto delle difficoltà. Da lettore non mi piacciono i testi troppo descrittivi, quelli in cui per ogni scena viene mostrato ogni gesto e il rumore dei muscoli e l’odore del sudore che scende lungo una vena, eccetera... qui però non riesco proprio a costruirmi un’immagine.",
                    "Mi scusi perché? Da quel che ho capito stanno su un marciapiede, lei davanti a un bidone, lui pure per prendersi il gatto. Per quale motivo lei sente il bisogno di giustificarsi? Poi capisco che si sta scusando per le lacrime, e forse all’inizio mi ha confuso quel “doveva essere un’uscita veloce”, che sembra davvero una giustificazione, come quando è il tuo turno alla cassa del supermercato e non trovi il portafoglio e per scusarti con chi viene dopo di te dici: “Scusate eh, ho preso due cose in croce, volevo fare veloce, e invece....”",
                    "Lo striscio rosso è un taglio da cui esce il sangue. Ma il taglio taglia le venuzze? Mmm, è un’altra immagine che mi confonde.",
                    "Gabbietta o tavolino? Sono due oggetti differenti, ma a quanto pare somigliano entrambi a un terzo oggetto, questo.",
                    "Insomma, vedo tante macchie confuse e anche se alla fine sono riuscito a ricostruire un’immagine nitida, ho comunque fatto fatica a orientarmi.",
                    "Mi confondono anche i tempi verbali.",
                    "Presente",
                    "Imperfetto",
                    "Trapassato, che starebbe bene se tutta la narrazione fosse al passato.",
                    "Trapassato, di nuovo giusto se scrivi tutto al passato.",
                    "Passati prossimi che non capisco. Siamo sempre nel passato rispetto al passato, nel trapassato della portiera sbattuta. Come facciamo a saltare in avanti?",
                    "Presente, addirittura. Siamo sempre lì.",
                    "Descrivi una sola scena: portiera che sbatte, donna che piange, donna che solleva il sacchetto, ma queste tre semplici azioni che avvengono nello stesso tempo vengono descritte con tre tempi verbali differenti. Non riesco proprio a trovare una coerenza, ma forse a questo punto ho capito male la storia. Insomma, inizi a narrare al presente, poi decidi di usare il passato, racconti un evento già accaduto usando il trapassato, ma poi quello stesso evento sfuma nel passato e infine addirittura nel presente. Non capisco davvero come dare un senso alla cosa, per ora."
                ],
                [
                    "Per concludere, mi è piaciuta molto l’idea sulla quale hai creato il tuo personaggio. Mi piace anche il finale. Belle tutte le idee, davvero fantasiose, come spesso ne trovo nei tuoi racconti. È una storia decisamente nelle mie corde, ma alcuni aspetti formali del testo mi hanno affaticato più del previsto."
                ]
            ],
            "timestamp": "2020-01-11T17:08:34Z",
            "title": "[N2019-3B] Attorno al bidone",
            "url": "https://www.writersdream.org/forum/forums/topic/45908-n2019-3b-attorno-al-bidone//?do=findComment&comment=811627",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 27,
        "title": "Racconti",
        "url": "https://www.writersdream.org/forum/forums/forum/27-racconti/"
    },
    "num_chars": 8355,
    "num_commenti": 1,
    "num_posts": 32,
    "post_after": [
        {
            "post_id": 811682,
            "text": [
                "quel poco di fantascienza che ho ”subìto” viene da Black Mirror (e Rick & Morty), i vostri commenti mi fanno capire che devo aver assorbito in modo giusto i mattoncini base del genere.",
                "Mi sono ispirato principalmente al Neuralink di Elon Musk, su cui ho letto un articolo quest’estate.",
                "Grazie mille",
                "grazie anche a te! Un abbraccio"
            ],
            "timestamp": "2020-01-11T20:08:45Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811682"
        },
        {
            "post_id": 811757,
            "text": [
                "Gtazie a e"
            ],
            "timestamp": "2020-01-12T08:00:31Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811757"
        },
        {
            "post_id": 811773,
            "text": [
                "Scusa , rispondo solo a questa osservazione:",
                "Potrebbero cambiargli la piantina della città per farlo finire nel fiume o sotto un treno, metodi più semplici per levarselo di torno o farlo impazzire.",
                "Beh, non credo sua così semplice. Anche oggi: perché abbiamo le prigioni visto che in fondo basterebbe ammazzare i criminali? Cosa succederebbe se un paese come l'Italia decidesse da un giorno all'altro di sopprimere tutti i delinquenti? Far passare l'omicidio per un incidente (lui che finisce sotto un treno ecc) può funzionare se l'obiettivo è liberarsi di un soggetto in particolare, ma non è un metodo applicabile su larga scala.",
                "Mi sembra molto più ipocrita e pulito rendere l'ambiente del tutto inospitale a chi commette reati: lo stato non fa altro che toglierti un \"servizio\", ma in fondo non ti impedisce di sopravvivere, non ti caccia a pedate, non ti fa morire di fame, non ti fucila... Sei tu che scegli liberamente di andartene. Parliamo comunque di uno stato che deve stare attento a non spezzare gli equilibri che regolano i rapporti con gli altri stati del mondo.",
                "In questo caso non mi andava di scrivere una distopia con dittatura old school che se ne frega di tutto e uccide un sacco di gente.",
                "Poi, in un testo molto molto più lungo, la storia naturalmente può e deve \"complicarsi\"",
                "Grazie ancora per le osservazioni e per gli apprezzamenti, ma anche per tutti i commenti che mi hai lasciato negli ultimi tempi (non trovo l'emoticon che cerco, ti lascio una mucca: )"
            ],
            "timestamp": "2020-01-12T10:03:24Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811773"
        },
        {
            "post_id": 811807,
            "text": [
                "No, scusa, mi riferivo semplicemente a una piazza con una lunga scalinata su un lato. La piazza è vicina alla stazione. Una scalinata è uno dei pochi punti di riferimento \"materiale\", che non dipendono dagli ologrammi. Forse avrei dovuto scrivere \"piazza con le scale\".",
                "Grazie",
                "Bene, già due proposte di pubblicazione e niente da pubblicare. Mica male"
            ],
            "timestamp": "2020-01-12T11:40:09Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811807"
        },
        {
            "post_id": 811902,
            "text": [
                "Grazie peperoncino #1"
            ],
            "timestamp": "2020-01-12T18:33:18Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811902"
        },
        {
            "post_id": 812123,
            "text": [
                "grazie peperoncini #2 e #3!",
                "Osservazione azzeccatissima, ma ho pensato che in un mondo del genere potesse andare di moda un po' di antiquariato. Roba dei nostri tempi per loro inutile, ma autentica e bella da vedere. Roba come un comò, di cui non avrebbero bisogno visto che \"indossano\" vestiti ologrammatici e quindi non hanno nulla con cui riempire i cassetti.",
                "Che poi magari il comò è dell'ikea ma per loro resta pregiato perché \"antico\"."
            ],
            "timestamp": "2020-01-13T16:04:46Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812123"
        },
        {
            "post_id": 812124,
            "text": [
                "Grazie Iennaco!",
                "Non c'ho capito un ka, ma la vacca mi sembra contenta."
            ],
            "timestamp": "2020-01-13T16:05:45Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812124"
        },
        {
            "post_id": 812267,
            "text": [
                "Grazie"
            ],
            "timestamp": "2020-01-14T07:20:51Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812267"
        },
        {
            "post_id": 812385,
            "text": [
                "Grazie bell’uomo"
            ],
            "timestamp": "2020-01-14T13:31:19Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812385"
        },
        {
            "post_id": 812528,
            "text": [
                "Grazie"
            ],
            "timestamp": "2020-01-14T21:31:16Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812528"
        },
        {
            "post_id": 812952,
            "text": [],
            "timestamp": "2020-01-16T17:12:33Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812952"
        }
    ],
    "post_staff": [
        {
            "author": {
                "author_id": 8859,
                "name": "Bango Skank",
                "url": "https://www.writersdream.org/forum/profile/8859-bango-skank/"
            },
            "post_id": 811667,
            "text": [
                "Questo meriterebbe di stare in un'antologia di fanta assieme ai racconti dei grandi del genere.",
                "Uno dei migliori racconti letti sul WD, a mio avviso.",
                "Sarebbe una puntata di Black Mirror spaziale, tra l'altro."
            ],
            "timestamp": "2020-01-11T18:59:21Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811667"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 811682,
            "text": [
                "quel poco di fantascienza che ho ”subìto” viene da Black Mirror (e Rick & Morty), i vostri commenti mi fanno capire che devo aver assorbito in modo giusto i mattoncini base del genere.",
                "Mi sono ispirato principalmente al Neuralink di Elon Musk, su cui ho letto un articolo quest’estate.",
                "Grazie mille",
                "grazie anche a te! Un abbraccio"
            ],
            "timestamp": "2020-01-11T20:08:45Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811682"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 811757,
            "text": [
                "Gtazie a e"
            ],
            "timestamp": "2020-01-12T08:00:31Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811757"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 811773,
            "text": [
                "Scusa , rispondo solo a questa osservazione:",
                "Potrebbero cambiargli la piantina della città per farlo finire nel fiume o sotto un treno, metodi più semplici per levarselo di torno o farlo impazzire.",
                "Beh, non credo sua così semplice. Anche oggi: perché abbiamo le prigioni visto che in fondo basterebbe ammazzare i criminali? Cosa succederebbe se un paese come l'Italia decidesse da un giorno all'altro di sopprimere tutti i delinquenti? Far passare l'omicidio per un incidente (lui che finisce sotto un treno ecc) può funzionare se l'obiettivo è liberarsi di un soggetto in particolare, ma non è un metodo applicabile su larga scala.",
                "Mi sembra molto più ipocrita e pulito rendere l'ambiente del tutto inospitale a chi commette reati: lo stato non fa altro che toglierti un \"servizio\", ma in fondo non ti impedisce di sopravvivere, non ti caccia a pedate, non ti fa morire di fame, non ti fucila... Sei tu che scegli liberamente di andartene. Parliamo comunque di uno stato che deve stare attento a non spezzare gli equilibri che regolano i rapporti con gli altri stati del mondo.",
                "In questo caso non mi andava di scrivere una distopia con dittatura old school che se ne frega di tutto e uccide un sacco di gente.",
                "Poi, in un testo molto molto più lungo, la storia naturalmente può e deve \"complicarsi\"",
                "Grazie ancora per le osservazioni e per gli apprezzamenti, ma anche per tutti i commenti che mi hai lasciato negli ultimi tempi (non trovo l'emoticon che cerco, ti lascio una mucca: )"
            ],
            "timestamp": "2020-01-12T10:03:24Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811773"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 811807,
            "text": [
                "No, scusa, mi riferivo semplicemente a una piazza con una lunga scalinata su un lato. La piazza è vicina alla stazione. Una scalinata è uno dei pochi punti di riferimento \"materiale\", che non dipendono dagli ologrammi. Forse avrei dovuto scrivere \"piazza con le scale\".",
                "Grazie",
                "Bene, già due proposte di pubblicazione e niente da pubblicare. Mica male"
            ],
            "timestamp": "2020-01-12T11:40:09Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811807"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 811902,
            "text": [
                "Grazie peperoncino #1"
            ],
            "timestamp": "2020-01-12T18:33:18Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=811902"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 812123,
            "text": [
                "grazie peperoncini #2 e #3!",
                "Osservazione azzeccatissima, ma ho pensato che in un mondo del genere potesse andare di moda un po' di antiquariato. Roba dei nostri tempi per loro inutile, ma autentica e bella da vedere. Roba come un comò, di cui non avrebbero bisogno visto che \"indossano\" vestiti ologrammatici e quindi non hanno nulla con cui riempire i cassetti.",
                "Che poi magari il comò è dell'ikea ma per loro resta pregiato perché \"antico\"."
            ],
            "timestamp": "2020-01-13T16:04:46Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812123"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 812124,
            "text": [
                "Grazie Iennaco!",
                "Non c'ho capito un ka, ma la vacca mi sembra contenta."
            ],
            "timestamp": "2020-01-13T16:05:45Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812124"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 812267,
            "text": [
                "Grazie"
            ],
            "timestamp": "2020-01-14T07:20:51Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812267"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 812385,
            "text": [
                "Grazie bell’uomo"
            ],
            "timestamp": "2020-01-14T13:31:19Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812385"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 812528,
            "text": [
                "Grazie"
            ],
            "timestamp": "2020-01-14T21:31:16Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812528"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 812952,
            "text": [],
            "timestamp": "2020-01-16T17:12:33Z",
            "url": "https://www.writersdream.org/forum/forums/topic/45948-n2019-3b-come-un-osso-spolpato//?do=findComment&comment=812952"
        }
    ],
    "text": [
        "Traccia: Estraneità",
        "Genere: Fantastico",
        "Voglio ringraziare i miei ormai storici compagni di squadra.",
        ", che di fanta , di scienza e di fantascienza ne sa a pacchi, e ha aiutato un ignorante a non spararle troppo grosse.",
        ", che queste cose non le digerisce un granché, ma in un lampo ha saputo comunque regalarmi un incredibile microediting salvaspazio.",
        "Come un osso spolpato",
        "Poco prima dell’alba abbiamo sedato il detenuto ancora addormentato, per trasferirlo in sala operatoria. Una craniotomia ha permesso ai medici di esporre il cervello e procedere con la rimozione del Dispositivo Relazionale. Ho personalmente assistito a tutte le fasi dell’intervento e memorizzato i dettagli degni di nota. Dopo essermi assicurato che tutto si fosse svolto senza intoppi, mi sono affrettato a lasciare il luogo prima del risveglio del soggetto.",
        "Delio si svegliò in una stanza grigia, circondato da uomini vestiti di grigio.",
        "«Bene, è pronto per tornare a casa» esordì il più anziano, servendosi di numerose contrazioni dei muscoli facciali. Le labbra si erano separate e ricongiunte più volte, disegnando sul volto smorfie fugaci e sempre nuove. Per la prima volta in oltre vent’anni, Delio aveva visto e sentito qualcuno parlare con la propria voce, non attraverso il Dispositivo Relazionale. D’istinto portò la mano alla tempia e massaggiò il cranio rasato di fresco. Me lo hanno strappato via , pensò, non sono più collegato al DR.",
        "Cercava ancora di riordinare i pensieri quando in due lo presero sotto braccio per aiutarlo a scendere dal letto. Evidentemente avevano fretta di liberarsi di lui. Sostenuto dai due uomini, uscì dalla stanza per imboccare un corridoio dello stesso grigio. Non aveva mai visto un luogo così vuoto, privo di banner pubblicitari alle pareti e binari guida sul pavimento. Solo ora prendeva davvero coscienza del fatto che l’intero stato era coperto di ologrammi. Disconnesso dal DR, il suo occhio percepiva solo lo scheletro nudo che era il mondo materiale. Il pensiero si sciolse in una vertigine e Delio perse l’equilibrio.",
        "«Non svenga, su!»",
        "Era di nuovo la voce dell’anziano. La pronuncia imprecisa e le continue variazioni di tono tradivano la disabitudine a sfruttare l’apparato fonatorio. Gli altri che lo accompagnavano restavano muti, probabilmente perché privi delle stesse abilità. Erano forse medici o agenti di polizia. Rimossi dagli indumenti le tinte e le fogge olografiche, non restava che la stessa tuta grigio chiaro indossata da ogni cittadino.",
        "Dopo averlo condotto fino all’uscita, gli fecero cenno di proseguire per la sua strada. Delio guardò in faccia l’anziano e pensò una dozzina di domande, ma pensarle non era più abbastanza. Non si decise a schiudere le labbra e aspettò in silenzio che gli uomini in grigio rientrassero senza di lui. Quell’edificio poteva essere l’ospedale o forse una struttura della prigione stessa. Quel che vedeva era solo un parallelepipedo alto e incolore. Si guardò intorno: sulla strada si affacciavano monoliti di diverse dimensioni, ma tutti spogli e grigi allo stesso modo. Viveva in quella città da tutta la vita, ma ora non avrebbe distinto il bar in cui era diventato un assassino dal tribunale che lo aveva condannato.",
        "Ho seguito il soggetto dal momento in cui l’ho visto uscire dall’ospedale. Sembrava smarrito, non sapeva scegliere la direzione da prendere. Ha girato a vuoto per circa mezz’ora. Gli sono stato dietro tenendo sempre una distanza più che prudente, ma senza il Dispositivo Relazionale non avrebbe comunque potuto visualizzare l’uniforme e identificarmi. Spesso si è fermato fissando un punto nel vuoto, come cercasse di consultare una mappa virtuale. È passato tre volte davanti casa sua senza riconoscerla, finché non ha incontrato un vicino che ha quindi seguito fino al civico giusto.",
        "Delio avvicinò l’occhio allo spioncino per mettere in funzione la serratura. Per fortuna il portone era di quelli che ancora si aprivano con la scansione dell’iride. Aveva discusso con Anna la possibilità di sostituirlo con un modello collegato al loro DR, ma non si erano mai decisi ad affrontare la spesa.",
        "Entrò in casa e, tradito dall’abitudine, tentò di avvisare la moglie inviandole un breve trillo, prima di ricordarsi di non esserne più capace. E nessun binario luminoso lo avrebbe condotto nella stanza giusta.",
        "Cercò Anna in salotto e in cucina, ma quando non la trovò neanche in camera si disse che doveva essere uscita. Sedette sul bordo del letto, con la faccia tra le mani. Non aveva avuto il coraggio di soffermarsi a osservare ogni stanza, ma rapide occhiate erano bastate a farlo sentire un estraneo. Non sembrava casa sua senza le piante olografiche a ravvivare il salotto né il canto artificiale degli uccelli in cucina. E le pareti, i tappeti, le tende, il divano: senza i filtri applicati dal DR tutto era grigio pallido come un osso spolpato.",
        "Scattò in piedi per lo spavento quando sentì il rumore dello scarico. Anna uscì dal bagno e, trovandosi davanti il marito, riuscì solo a boccheggiare e strabuzzare gli occhi. Poi sorrise e gli saltò addosso con le guance già bagnate. Si fissarono a lungo e Delio capì che Anna cercava di comunicare con lui. Di certo gli stava chiedendo come mai lo avessero rilasciato; gli avevano dato vent’anni e invece eccolo qua, a casa con lei, appena un mese dopo aver ucciso a pugni un ubriacone.",
        "Delio aprì la bocca ed emise un latrato che non somigliava affatto all’attacco del discorso che aveva preparato tornando a casa. Allora mostrò ad Anna la cucitura sul cranio calvo e lei capì subito di aver perso per sempre la connessione telepatica con il marito. Si ritrasse come graffiata dalla scoperta, e quando lui tornò a far vibrare le corde vocali per storpiare il suo nome, scosse la testa rifugiandosi in un angolo della stanza, con i palmi ben pressati sulle orecchie. Delio decise di non insistere. Sedette ancora sul letto e guardò davanti a sé: sul comò ornamentale, una cornice in stile antico ospitava un rettangolo grigio al posto della foto del loro matrimonio.",
        "Questa mattina la moglie del soggetto è uscita con il volto arrossato e una borsa da viaggio, dirigendosi a est. Non l’ho seguita per non perdere d’occhio il soggetto, ma suppongo si sia trasferita dalla sorella. Qualche ora più tardi è uscito anche lui, diretto a ovest.",
        "Non trovava la piazza delle scale. Da quel punto sarebbe riuscito a raggiungere la stazione anche senza i binari guida di cui si serviva da tutta la vita. Ma ad ogni nuovo incrocio sceglieva con meno decisione e ormai era certo di non essere sulla strada giusta. Cercava suggerimenti nelle proporzioni degli edifici, ma proprio non riusciva a orientarsi. Gli sembrava di vagare tra lapidi immense di un cimitero senza fiori. Guardava la gente in grigio filare sicura e infilarsi negli anonimi parallelepipedi. Non avrebbe chiesto indicazioni: era una cosa che non si faceva da decenni, ma soprattutto sapeva che non sarebbe riuscito a farsi capire. E loro come avrebbero potuto aiutarlo? Le sfumature cangianti del municipio, il sole rotante sopra il casinò Solstizio, le statue animate al centro delle piazze: la maggior parte dei punti di riferimento era a lui invisibile.",
        "Vagabondava ormai da ore nell’ossario che era stata la sua città, prima che un pugno di troppo in una rissa strappasse via tutta la carne che teneva in piedi la sua vita. Non poteva restare. Il treno lo avrebbe portato oltre il confine nazionale, dove i mobili erano ancora pieni di vestiti. In quelle terre più primitive avrebbe imparato a usare la voce per bisbigliare, come si addice a un latitante, e se mai Anna si fosse convinta a raggiungerlo, lui avrebbe saputo chiamare il suo nome senza spaventarla.",
        "Svoltò ancora e ancora. Ormai si infilava tra quelle vertebre sparse senza pensare. Si fermò solo quando, spuntato da un vicolo stretto, non trovò alla sua destra la scalinata della piazza che cercava.",
        "Il soggetto ha raggiunto la stazione prima del tramonto. Ho subito avvertito la sicurezza affinché evitassero di fermarlo. È quindi partito con un treno che lo porterà oltre il confine. Reputo positivi i risultati dell’esperimento: in seguito all’estrazione del Dispositivo Relazionale, il senso di estraneità e isolamento può condurre i criminali a lasciare di propria volontà il territorio sotto la nostra giurisdizione. Applicata su larga scala, la pena abbatterrebbe i costi del sistema penitenziario."
    ],
    "timestamp": "2020-01-11T18:35:53Z",
    "title": "[N2019-3B] Come un osso spolpato",
    "topic_id": 45948,
    "url": "https://www.writersdream.org/forum/forums/topic/45948-n2019-3b-come-un-osso-spolpato/"
}