{
    "author": {
        "author_id": 29175,
        "checks": {
            "contest": 0,
            "flag": true,
            "narrativa": 1,
            "poesia": 0
        },
        "name": "Rica",
        "url": "https://www.writersdream.org/forum/profile/29175-rica/"
    },
    "checks": {
        "num_chars": true,
        "timestamp": true,
        "valid": 0.10055555555555555,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 0.2011111111111111
            },
            "text": [
                [
                    "Mi è piaciuto. De André ha contribuito notevolemente all'ambientazione. Ho visto tutto.",
                    "Una storia sussurrata e suggerita dalle evocazioni, un contrasto con una continuità che, sembra, non trovare posto. Nonostante quel posticino in corridoio.",
                    "Bravo Rob. Bel lavoro. Bacio.",
                    "Due fiori."
                ]
            ],
            "timestamp": "2019-10-07T19:45:26Z",
            "title": "God Bless America",
            "url": "https://www.writersdream.org/forum/forums/topic/44748-god-bless-america//?do=findComment&comment=791281",
            "weight": 2
        }
    ],
    "commenti_weight": 2,
    "expected_weight": 2,
    "forum": {
        "forum_id": 156,
        "title": "Racconti lunghi",
        "url": "https://www.writersdream.org/forum/forums/forum/156-racconti-lunghi/"
    },
    "num_chars": 14900,
    "num_commenti": 1,
    "num_posts": 27,
    "post_after": [
        {
            "post_id": 791442,
            "text": [
                "Badi solo alle coze!",
                "Grazie per il contributo. Prezioso. Lui e te.",
                "– aggettivi: si può fare. Rapida no, però. Lo tengo.",
                "– ma: non mi va di levarlo, mi serve l'avversativo per togliere alle porte della cinta muraria la loro antica funzione: chiudevano, proteggevano.",
                "– contrappeso e rinocerontico. Ci penso su, soprattutto per il contrappeso. Il rinocerontico, mmm... è che quell'edificio è proprio così.",
                "Faccio ammenda, però.",
                "– le ragazze... Ah! Le ragazze di Camparino! Hai ragione, ma lo dico subito dopo. Lui ha sempre quindici anni. Avevo accennato qualcosa al riguardo proprio qui, solo che mi rimaneva sospeso, come forzato, in questa parte della narrazione. Però, valuterò se spostarlo.",
                "Ti ringrazio, terrò conto di tutti i tuoi consigli in fase di revisione. Prezioso."
            ],
            "timestamp": "2019-10-08T13:01:55Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=791442"
        },
        {
            "post_id": 791682,
            "text": [
                "tu sei troppo Buona con me. Ti ho cercato al MI, ti ho letta in Poesia.",
                "grazie per il passaggio e le indicazioni.",
                "Hai ragione sul POV del bambino in quei passaggi, e anche in altri ci sono forme astruse per un undicenne, ma la storia la racconta il portgonista settantenne. Per ora è arrivato a ricordare infanzia e adolescenza. Forse si districa più avanti la voce narrante, ma non è un bambino.",
                "Che dire... mi fai sempre tanti complimenti. Io ti ringrazio, sono contenta ti piaccia leggemi.",
                "E ringrazio anche Adelaide, mi hai fatto un commento bello bello. Contenta di aver danzato con te.",
                "Fiori e grazie per il vostro tempo!"
            ],
            "timestamp": "2019-10-09T10:59:17Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=791682"
        },
        {
            "post_id": 791853,
            "text": [
                "Sono un'egoista, e anche un'avara!",
                "Dai, forse lo capisci dopo. Ho provato a spezzare la linearità dei ricordi, ma anche a far combaciare i pezzi nello svolgimento. Se non sarà così, avrò sbagliato sicuramente qualcosa. Non è detto io non abbia già sbagliato qui.",
                "Ti ringrazio per i complimenti, stai diventando melenso, eh! Ahhhhhh! Quel bel Roberto che spulcia... Bei tempi!",
                "È tutto pensato in funzione di quello. Per la sezione, vedo che è passato a dirti che mi ero posta il problema, e che prorpio per come è il testo si è pensato andasse meglio qui. In effetti, non è un racconto a capitoli.",
                "Rob, grazie mille del passaggio, dei fiori e anche della birra, che io non bevo!"
            ],
            "timestamp": "2019-10-10T06:35:50Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=791853"
        },
        {
            "post_id": 792015,
            "text": [],
            "timestamp": "2019-10-10T19:04:56Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=792015"
        },
        {
            "post_id": 792016,
            "text": [
                "Mi autocito: non si capisce cosa volevo dirti.",
                "L'emporio è accanto alla chiesa, sulla piazza. Passandoci davanti, lui vede i ragazzi giocare. Non dico che entra, compra le sigarette ed esce. Ma non mi sembrava importante. Che la piazza fosse un luogo di giochi, l'avevo detto prima. Ho pensato fosse chiaro. Ma forse era chiaro solo a me."
            ],
            "timestamp": "2019-10-10T19:07:42Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=792016"
        },
        {
            "post_id": 792390,
            "text": [
                "Occhei. Ci sta. Intervengo.",
                "L'intenzione era di avvicinare ulteriormente un luogo. Parli di zoom, ed è ciò che mi ha mossa, un ingresso graduale nei luoghi. Pensavo di continuare quello zoom presentando la piazza, e lui che ci giocava da bambino.",
                "Spostarlo prima, però, non so... Forse interverrò in un altro modo, proprio perché, secondo me, è proprio lo zoom che continua... Boh! Ci penso!",
                "Qui dissento!",
                "Te la ricordi la carta pane? Oggi si usa ancora, ma a differenza di quella di allora è una sfoglia. Prima la carta pane era spessa e ruvida. Non esistevano mica gli ivolucri delle merendine del Mulino Bianco, di plastica, trasparenti, leggeri. Quel tonfo me lo ricordo anche io con i miei panini!",
                "Altra considerazione: a sei anni mi sembra un'età un po' prematura affinché il nanismo possa procurare derisione. Sia perché la differenza con gli altri ragazzi non sarà eccessiva (e poi l'altezza media era inferiore. Io sono 1.79 e venti anni fa venivo considerati tra quelli alti. oggi i calciatori di 1.76 vengo considerati bassi).",
                "E poi a quell'età quelli più piccolini, che io ricordi, venivano chiamati \"scugnizzi\", o anche \"nanetti\" ma non in senso dispregiativo perché alla fine, un bambino più basso è anche più sgusciante, quindi finisce per essere quasi un pregio. Credo che i veri problemi, in questo caso, comincino alle medie, o quantomeno dai 10 anni in su.",
                "Hai ragione. Ho corretto sostituendo \"a sei anni\" con \"quinta elementare\". Non avevo pensato a questa cosa. Grazie per averla notata.",
                "Qui non so che dirti. Nel senso che la tua considerazione è giusta, ma ci sono quelle cose inspiegabili nella realtà che accadono nonostante tutto. Questo isolamento è importante sia per la formazione del protagonista sia per dire, senza dirlo, che anche la famiglia era abbastanza indifferente e si accorgeva poco di lui. Capisco quello che vuoi dire, ma non posso intervenire in nessun modo. Però lui non vive in un paesino, vive in una città, per quanto la realtà rionale di allora possa essere paragonata alla vita paesana in ogni sua sfaccettatura. Comunque mi riservo di tornare su questo e vedere se e come ammorbidire la cosa.",
                ", risposto ai tuoi dubbi, non posso che ringraziarti per le indicazioni che mi hai dato. Note importanti per me che mi hanno aiutato a correggere alcune cose.",
                "Inutile dirti lo stupore nel trovare il tuo commento.",
                "Un'incursione graditissima.",
                "Ti ringrazio per il tuo tempo."
            ],
            "timestamp": "2019-10-13T04:58:27Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=792390"
        },
        {
            "post_id": 792509,
            "text": [
                "Ma io la penso come te, te l'ho detto prima quando dicevo che vive in città, per quanto la realtà rionale di allora possa essere paragonata alla vita paesana in ogni sua sfaccettatura.",
                "E penso che tu abbia talmente ragione, che ho modificato a riguardo.",
                "Quindi, ancora grazie!",
                "Sulla questione dell'involucro delle merendine temo di non conoscere quello di cui parli. Sarà che in casa mia le merendine sono arrivate abbastanza tardi, a fine anni '80, e a quei tempi le confezioni erano piuttosto simili a quelle attuali.",
                "Non ci credo! La conosci di sicuro.",
                "Esiste ancora, solo che adesso è leggerissima. Prima era molto spessa, durissima, rigida. E altamente assorbente. Si incartavano con quella gli alimentari, mica c'era la carta plastificata che usano ora nei negozi. Come non c'erano le merendine.",
                "Mamma mia la metteva da parte e la usava quando friggeva, la metteva sotto ai fritti."
            ],
            "timestamp": "2019-10-13T14:02:36Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=792509"
        },
        {
            "post_id": 792666,
            "text": [
                "Sì.",
                "Questa parte è molto bella e evocativa, ma mi sembra leggermente secca. Io qui metterei qualcosa in più. forse unirei agli abitanti del borgo durante i bombardamenti del '44. E la frase dopo è secca, vorrei una descrizione ulteriore.",
                "Non saprei cosa dirti! Mi serve per una collocazione temporale, ma la guerra è passata, è finita, e non c'entra con la storia. La troverei una digressione inutile...",
                "MOlte parole lunghe rendono questa frase difficile in fase di lettura. Prova a leggerla a voce alta. Non so come aiutarti però, perché le parole usate sono molto belle.",
                "Piace a pochi, questa frase. Anche a me non mi convince del tutto, ma è il meglio che sono riuscita a fare per quel mastodontico edificio che volevo far vedere. Allora, ho aggiunto lo stile su suggerimento di una amico architetto.",
                "La leggerò ad alta voce e ci penserò. Grazie.",
                "Parlo in prima persona perché sono 164 cm e sono sempre stato basso (anche se non bersaglio di nessuno per questo, per fortuna) Perché ragno? IL ragno lo vedo con le zampe lunghe. Da ragno secondo me non regge molto, almeno io non mi ci sono mai sentito. Basso e corto non sono uguali? Basso e tozzo (ma non si dice se sia pienotto o meno). Poi taglierei la frase Se fossi spuntato da me (non ne capisco bene il significato in questo contesto) e allontana dal concetto. Secondo me qui è più diretta se metti Lontano da tutti. Covavo un senso di inadeguatezza...",
                "Non so, ora che lo dici forse hai ragione sul ragno. Forse è perché da noi si usa dire ragnetto a chi è piccolino...",
                "Basso e corto: sì. Meglio tozzo.",
                "Bello",
                "Prima parte introduci il paese e poi passi a presentare il protagonista. SEconda parte in cui lui inizia, per orgoglio, la sua fase sportiva. Bella la parentesi del papà, molto toccante mi ha ricordato tutte le sfortune di Pantani.",
                "E Adolfo Leoni c'era davvero. Sai?",
                "Il padre faceva il ferroviere e si era trasferito per lavoro nella nostra città. Non era originario delle mie parti.",
                "E vinse davvero. E davvero andò a Copenaghen...",
                "Io avevo capito che la piazza era il posto dei giochi, perché lo era sempre nei piccoli paesi (almeno in Toscana). Il racconto invoglia nella lettura delle parti successive.",
                "Le sto scrivendo...",
                "Ho scoperto che scrivere di sport è una cosa ardua. Difficilissima. Devi calibrare i tecnicismi al pathos. È tostissima, ma ho un particolare interesse personale a mettermi ala prova. E un piccolo scopo...",
                "Grazie!"
            ],
            "timestamp": "2019-10-14T09:53:53Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=792666"
        },
        {
            "post_id": 793030,
            "text": [
                "Fa parte di qualcosa di più ampio che mi sta dando filo da torcere. Ultimamente sono uscita un po' dagli 8000, e mi accorgo che la mia scrittura cambia. Come se i caratteri ridotti mi aiutassero ad asciugare, asciugare, asciugare, invece nei lunghi non mi sento a mio agio. Questo, tra l'altro, è lunghissimo. E non ho provato a scrivere tre corpi, o quattro, incastrati tra loro, ma in sequenza. Mmm, mica mi riesce facile, eh! Tu che hai scritto un romanzo sai sicuramente di cosa sto parlando.",
                "L'incipit, però, non mi serve per il dopo , mi serve per il durante , che alla fine del racconto sarà solo il passato. Oltre alla parte da te selezionata, avevo bisogno di posizionare i luoghi: casa, palestra, porta antica, stazione, parco. Perché si vedessero vicini e facilmente raggiungibili anche da un bambino a piedi. In questo senso, non preannuncia nessun sviluppo futuro. È, come hai detto tu, una cornice dove far muovere il protagonista.",
                "Grazie del gradito passaggio, non ti vedevo da un po' nei miei testi e ti ringrazio per questo commento.",
                "Tra k'altro, adesso che sei anche un autore, posso dire di venire commentata da scrittori.",
                "Mi vanto.",
                "A presto",
                "Due fiori"
            ],
            "timestamp": "2019-10-15T12:22:34Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=793030"
        },
        {
            "post_id": 793047,
            "text": [
                "Credo di non essermi mai divertita tanto a un commento.",
                "Devo rientrare a scuola, ora, e ti risponderò dopo.",
                "Passaggi esilaranti durante la lettura. Con risate spruzzate sul monitor, mannaggia a te!",
                "Pensavo di aver finito, e invece ho chiuso in bellezza:",
                "grazie del tuo tempo.",
                "A dopo!",
                "Rido."
            ],
            "timestamp": "2019-10-15T13:23:05Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=793047"
        },
        {
            "post_id": 793430,
            "text": [
                "Ciao ciao, bello! Ma grassssssie!",
                "Cambiato cose, riflettuto su altre, riserve per qualcosina da rivedere nell'insieme del tutto.",
                "Grazie (corretto tag) per il tuo commento. Mi fa tanto piacere ricevere il tuo punto di vista, questo racconto per me è difficilissimo. Tu dici che devo aggiungere, io mi sento lunga e a volte lontano da me. Soprattutto in questa prima parte: diluita e lunga, nei contenuti e nella forma.",
                "Aspetto la lettura finale. Ho inserito asterischi nel testo per ricordare... E per intervenire.",
                "Abbraccio. Grazie del tuo tempo prezioso.",
                "Due fiori"
            ],
            "timestamp": "2019-10-16T21:18:12Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=793430"
        },
        {
            "post_id": 793988,
            "text": [
                "Credo però che manchi qualcosa in fatto di “padronanza espressiva”. Ho trovato, ad esempio, un po’ “legnosi” parecchi passaggi, sia in fatto di punteggiatura che di altro. Uno per tutti, l’incipit: “… La mia città era incastonata tra le montagne come una pietra preziosa nella sua montatura …” che non trovo abbastanza scorrevole e di cui giustifico la cattiva impressione con una certa mia antipatia per i possessivi. Secondo me, in un lavoro narrativo, i possessivi danno la sensazione di un autore che parli a sé stesso e non, semmai, di sé stesso; specialmente in un incipit, poi, proprio non posso vederli. In cotanto esordio, però, prende il volo anche l’effetto “spiegone” che sta nell’illustrare pedestremente il senso della parola “incastonata” con “ come una pietra preziosa nella sua montatura ”: c’era proprio bisogno di illustrare l’analogia? non credo e non credo nemmeno che, a pensarci bene, occorra spiegare perché.",
                "Come questo, anche altri passaggi mi hanno dato la sensazione di trovarmi al cospetto di un lavoro incompiuto, e anche se punti, virgole e minuterie potrebbero cambiare in una successiva revisione, intendo comunque mettere al centro il problema dell’approccio alla redazione, che richiede, secondo me, un lavoro di “post produzione” fatto di “smontaggio” della propria scrittura attraverso il metodo e la pazienza piuttosto che la reiterazione dell’intuizione e della creatività (queste, semmai, vengono prima).",
                "Ma sai che non riesco a chiudere il racconto perché smonto in continuazione quanto scritto? Hai ragione.",
                "Mi trovo di fronte a questo problema: il lungo.",
                "C'è stato un momento in cui ho penato che La cura fosse la cosa più difficile che io abbia scritto, poi lo diventata la triade. Scrivere tre testi, però, mi ha aiutato a gestire il contenuto. Ora credo sia questa sia la cosa più difficile che abbia mai scritto. Anzi, che sto scrivendo, visto che è inconclusa.",
                "Sai cosa mi succede qui? Che il respiro da \"romanzo\" di questo testo, mi porta a un allungamento che non mi appartiene.",
                "Nel mio computer il testo è su un unico file in cui separo con stacco grafico alcuni passaggi: cambi scena, salti temporali...",
                "Quando ho spezzato, ho inventato sottotitoli e ho postato queste due parti in WD, ho visto cose che non mi saltavano all'occhio prima, oltre alle indicazioni preziose ricevute nei commenti di molti utenti.",
                "Asciugo da quando li ho pubblicati, una cosa che ho notato, per esempio, è l'infodump in molti passaggi.",
                "Come se il corpo unico di un testo molto lungo mi imponesse uno stile diverso tendente a una diluizione. Non mi so spiegare.",
                "Ora ho spezzato il testo rimanente e sto facendo su questo il lavoro che con quelli pubblicati ho fatto solo dopo.",
                "E ora mi sembra di essere più me, ma resto invischiata in una serie di difficoltà.",
                "Una prova ambiziosa, sì, hai ragione. Ma io vorrei potermi testare oltre i 16000, perché non sono così sicura di reggere e gestire trama e intreccio. Qui sto sui 70000.",
                "Quindi, non posso che essere d'accordo con te.",
                "Grazie per il tuo tempo.",
                "Due fiori.",
                "anche qualcun altro ti perdonerà per questo. Io l'ho già fatto."
            ],
            "timestamp": "2019-10-19T10:01:53Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=793988"
        }
    ],
    "post_staff": [
        {
            "author": {
                "author_id": 18586,
                "name": "Anglares",
                "url": "https://www.writersdream.org/forum/profile/18586-anglares/"
            },
            "post_id": 791813,
            "text": [
                "Buonasera a tutti. In effetti mi ha chiesto prima di postare se era meglio qui o in racconti a capitoli. Per come è strutturato il testo abbiamo ritenuto meglio questa sezione.",
                "Vi leggo ma non commento (almeno per ora ). Siete nella mia settimana per la valutazione dei racconti, anche tu"
            ],
            "timestamp": "2019-10-09T20:07:40Z",
            "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati//?do=findComment&comment=791813"
        }
    ],
    "text": [
        "Giochi umilianti e giochi spopolati",
        "La mia città era incastonata tra le montagne come una pietra preziosa nella sua montatura. Scendeva",
        "silenziosa e assonnata verso il fiume, ne seguiva le anse e lo rischiarava all’imbrunire con le sue luci, fioche e tremolanti sull’acqua rapida. Tutt’intorno la cinta muraria stringeva un massiccio abbraccio di pietra: torrioni e merli continuavano a graffiare il cielo con rigore feudale, ma le antiche porte erano varchi di ingresso al piccolo centro, aperture su un tempo in cui tutto era più lento. E antico.",
        "Nelle strade terrose poche macchine, qualche motocarro a sponde basse guidato a cavalcioni e tante biciclette, alcune con donne in canna e buste alle manopole a far da contrappeso all’equilibrio.",
        "Abitavo con i nonni e i miei nel vicolo di Porta Conca, in una casa a due piani che odorava di pane. Tutti conoscevano il forno di famiglia al pianterreno, aveva dato da mangiare a tanti in tempo di guerra e regalato filoni e filoni agli abitanti del Borgo, il quartiere bombardato nel ‘44. Avevo tre anni, non ricordo la disperazione in fila davanti all’entrata.",
        "Alla fine della stradina, l’imponente abside di Sant’Agostino accompagnava la curva con la sua schiena arrotondata. A me bastava scendere le scale e percorrere la navata laterale per raggiungere la piazza bassa, tagliata dalla lunga spada d’ombra del campanile. Dall’altra parte della chiesa, un edificio in stile eclettico con parvenze rinascimentali ancorava la sua mole rinocerontica sul lato lungo dello spiazzo: sede del Liceo Classico e del Regio Istituto Magistrale, era stato costruito i primi del secolo su terreni occupati da case fatiscenti e orti abusivi.",
        "La domenica in piazza ci si andava col vestito della festa. E guai a rovinarlo.",
        "Scamiciate con balze e ricami per le femmine, calzoncini corti e calzettoni al ginocchio per i maschi, ma tutti con scarpe ingessanti, scure, a punta tonda e correttive all’apparenza. Le bambine saltavano nei riquadri delle campane, sventolavano il fazzoletto da rubare, camminavano in tondo con le mani nelle mani e le filastrocche in bocca; calcio, lippa e tappetti i giochi dei bambini, quando non ci si cavalcava al grido a’rieccome urlando rime diverse a ogni salto. In quello spazio si scorrazzava e si diventava adulti senza accorgersene. Io rimanevo piccolo, però.",
        "Quando i compagni se ne resero conto, divenni bersaglio in ogni gioco. Anzi, divenni il gioco . Ero io il divertimento, per l’ilarità e le battute che suscitavo. Sento ancora lo schiocco delle cinquine sul collo, il tonfo sul banco degli involucri accartocciati senza più le merende, la corda con cui mi legarono a sei anni a un albero finché facevo la conta a nascondino, il fango alle ginocchia due estati dopo, quando mi affondarono nel canaletto lungo i binari della stazione.",
        "Tenni a lungo la parte, qualcuno è sempre bersaglio di qualcun altro. A quell’età, poi. Ma i pomeriggi si appesantirono come macigni e l’aria si fece compatta al punto da non riuscire a camminarci più dentro, così portai la mia introversione lontano da tutti. Se fossi spuntato da me, se mi fossi allungato come fanno i virgulti, forse non mi sarei sentito tanto inferiore. Forse. Invece covavo un senso di inadeguatezza che cresceva a differenza del mio corpo: basso e corto. Da ragno.",
        "La ricordo così la mia adolescenza, solitaria e triste.",
        "Ma ricordo anche la prima volta che sostenni sguardi beffardi senza abbassare il mio: avevo quindici anni e dieci lire in tasca.",
        "Io sono Sergio. E questa e la storia del mio riscatto.",
        "– Vammi a comprare le sigarette – mi disse quel giorno nonno dandomi i soldi per le Nazionali . Da piccolo ci andavo rasentando i muri e con una sola lira, tanto costava il pacchetto di Popolari con cui aveva sostituito le sigarette razionate.",
        "– Quando arriva zio Amleto digli che torno subito – risposi posando il borsone della palestra.",
        "– Che dovete fare?",
        "– Mi devo allenare – glielo urlai che ero già sotto l’abside e lui non fece in tempo a dire ancora ?",
        "In cinque minuti giunsi all’emporio a lato della chiesa, dove lampadine nude appese a fili spogli illuminavano candeggina, quaderni, imbuti per la moca e merce di ogni tipo accatastata su scaffali di legno.",
        "– Uno, monta la luna. – Alfio saltava su Franchino.",
        "– Due, il bue – Domenico sulla schiena di Alfio.",
        "– Tre, il re! – E tutti si sollevarono per inchinarsi come giunchi al mio passaggio: una mano sul petto, l’altra a vorticare ossequiosa davanti al viso.",
        "– Sergio, giochi? Manca il quarto – disse Alfio.",
        "– Il nano, non il matto.",
        "Franchino aveva cambiato la rima e con lo sguardo da giullare pazzo scorticava l’aria con sguaiata allegria. Un tempo mi avrebbe fatto male, come la canzone del girotondo delle bambine in sottofondo: Dalla solitudine si deve sfuggire, solo con le compagne si può gioire.",
        "Invece, mi allontanai ridendo.",
        "Avevo imparato quattro anni prima. Ne avevo undici ed ero ancora alto quanto il tavolo della sala da pranzo. I ragazzi, tutti con gambe e braccia più lunghe delle mie, erano venuti a prendermi all’uscita di scuola per invitarmi a una corsa organizzata. Mi era sembrato strano volessero proprio me, nelle competizioni preferivano compagni più scattanti. Per vincere. Rimarcavano sempre le mie basse prestazioni, meglio se non sei in squadra, tu non sei come i tuoi zii , dicevano. E mi cercavano in caso di rimpiazzo.",
        "Non raccontavo ai miei il perché delle guance bagnate, prima di tornare a casa cercavo riparo emotivo e terminavo il pianto per poter dire che gli occhi me li aveva arrossati il vento. Finiva sempre così. E quel venerdì finì davvero.",
        "– Partiamo da qui. Seguiamo il viale delle mura ed entriamo a Porta Conca – aveva detto Alfio ai giardini della stazione, dall’altra parte della strada che delimitava la piazza.",
        "– Passaggio sotto casa tua, destra e giro dell’isolato… Riusciamo dalla porta e torniamo in stazione. Traguardo a questi due alberi. Chiaro? – Domenico me lo spiegava mimando l’ovale del percorso e puntando l’indice su una corda ben tesa tra due tronchi.",
        "Ci posizionammo. Le mani nella terra, le ginocchia sbucciate sul mento.",
        "– Mi raccomando, Sergio. Spingi con quelle gambette – Era Franchino, affacciato sulla mia spalla dalla linea di partenza.",
        "– Pronti. Via!",
        "Dopo poche falcate, varcarono insieme la porta antica. Avranno preso la curva dell’abside , mi dissi non vedendoli quando svoltai. Continuavo a correre, correvo e seguivo il percorso. Neanche ai giardini trovai nessuno. Uno scherzo, si sono nascosti per sbucare fuori all’improvviso, ne ero convinto. Ma al mio arrivo non uscirono e io rimasi con le ginocchia tra le mani e il fiato ansante in bocca. Dalla corda tra gli alberi pendeva un cartello. In stampato maiuscolo c’era scritto: ULTIMO E SOLO .",
        "Lasciai sull’erba coriandoli di quell’umiliazione e senza passare da piazza me ne tornai a casa per chiudermi nel sottoscala. La disperazione per l’ennesima sconfitta era vera, ma la scritta inchiodata nel cuore faceva più male. La parola solo vorticava in echi sovrapposti, ronzava con brusio insopportabile e pungeva la pelle con punte di spillo.",
        "Seguendo i singhiozzi, mio padre mi trovò rannicchiato su una madia troppo vecchia per qualsiasi cosa, sotto la bici da corsa che lui stesso aveva appeso a un gancio arrugginito tanto tempo prima. Illuminata dalla luce obliqua della bocca di lupo e intrisa in un pulviscolo da cattedrale, pendeva tra fili argentati con lo stesso cerchione storto e la ruota ancora bucata.",
        "– Che succede?",
        "– Sono arrivato ultimo a una corsa. – Il resto lo tacqui per vergogna.",
        "Babbo si sedette accanto a me, le spalle al muro, gli occhi verso l’alto.",
        "– Guardala. All’ultima gara non mi classificai – mi disse asciugandomi le lacrime.",
        "– O diventavo un professionista dello sport o un lavoratore. Tu non eri nato, ma i tuoi fratelli ce li avevo già.",
        "Sapevo che quella bicicletta aveva segnato la fine della carriera ciclistica di mio padre, ma era la prima volta che parlavamo della Federazione Nazionale Dilettanti. Aveva indetto una selezione proprio nella nostra città, perché raggiungere il centro Italia sarebbe stato più facile per gli atleti provenienti dal nord e dal sud della penisola. Cercava esordienti da lanciare, avrebbe mandato il vincitore ai Mondiali del ’37 a Copenaghen.",
        "Il percorso era una biscia sterrata, sgusciava silente tra i tornanti della montagna e colline di terra erano state messe a protezione lì dove il ciglio della strada si apriva sui dirupi.",
        "– Dopo qualche chilometro dalla partenza, non vedevo nessuno dietro di me. Era il silenzio a indicarmi il distacco. A metà tragitto presi male un tornante, la bici mi sfuggì e scivolai per un paio di metri.",
        "Non lo aveva neanche sentito il bruciore delle escoriazioni. Si era rimesso in piedi, ma le condizioni della bici non gli avevano permesso di rimontare in sella, con la testa tra le mani e i gomiti sulle ginocchia aveva aspettato gli avversari.",
        "– Vidi arrivare il secondo diventato primo. Ci guardammo. Io annuii. Lo salutai con il pollice alzato e il sorriso a metà: da una parte la rassegnazione, dall’altra la tristezza. Quel ragazzo rallentò, non pensavo si fermasse. Lo fece. Mi chiese se stavo bene, dissi sì . Riposizionò la pedivella e spinse sul pedale. Aveva il traguardo negli occhi.",
        "– Arrivò primo?",
        "– Era Adolfo Leoni. Lui divenne campione del mondo e cominciò una brillante carriera da velocista, io un artigiano con una bici da strada carica di lavoro.",
        "– Ma tu parli di vero sport. Io di garette con gli amici.",
        "– Io parlo di te. Vuoi scattare? Comincia a correre.",
        "– Sono tutti più veloci di me. Ridono quando cerco di raggiungere il pallone.",
        "– Allenati.",
        "– Non ho il fisico, me lo dicono sempre che non sono come te e gli zii.",
        "– Il fisico si prepara. I risultati nell’agonismo sono legati anche alla fortuna e l’esito può sceglierlo la sorte, ma la tenacia ricompensa oltre lo sport e ripaga nella vita. Titoli o non titoli.",
        "Voleva spronarmi, mio padre, spingermi a reagire perché stessi meglio con me, mica perché diventassi uno sportivo. Non aveva mai nutrito aspettative al riguardo. Io la pensavo come lui e non considerai neanche un attimo di prepararmi fisicamente , mi sentivo distante dal mondo dello sport e incapace in tutto. Però, sì, reagii. Non risposi più a chi venne a cercarmi, smisi di andare in piazza e mi rintanai in un luogo solo mio.",
        "L’ultimo a chiamarmi era stato Alfio. Lui da sotto casa aveva gridato il mio nome nelle mani chiuse a coppa invitandomi a scendere; io avevo pensato fanculo, un muro su cui battere lo trovo lontano da voi. Con il pallone in mano avevo varcato le mura, percorso un tratto del viale alberato e sollevato per caso lo sguardo di fronte al cancello nero di una grande villa.",
        "Conoscevo la storia di quella casa e dei ricchi padroni che l’avevano abbandonata durante la guerra. Nonno Romolo era nato lì. Il marchese non lo riconobbe e per lui fu inventato un cognome. Ma la cuoca ebbe il permesso di tenerlo i primi tre anni, tempo sufficiente perché prendesse geni, vizi e virtù dell’aristocrazia locale: tratti somatici di famiglia, gioco d’azzardo, guizzo intellettuale e passione per la lirica. Che avrebbe cantato in abiti eleganti al Teatro Comunale della piazza alta.",
        "Lo accolse una donna con una figlia poco più piccola di lui, lo crebbe e gliela diede in sposa. Colomba impastava il pane mentre Oscar e Amleto imparavano a camminare; lui giocava, perdeva, leggeva e cantava arie famose. Colomba cuciva vestitini con la pancia ingrossata da Otello e Gisello; lui giocava, perdeva, leggeva e cantava arie famose. Colomba barattava le pagnotte e i filoni con il formaggio fresco dopo la nascita di Gisello e di Olga; lui giocava, perdeva, leggeva e cantava arie famose. Da quelle aveva preso i nomi dei figli e i miei zii le raccontavano ai loro in forma di fiaba prima di spegnere le luci. Come aveva fatto lui quando erano bambini e come aveva fatto mio padre con me. Di quella pira l’orrendo fuoco era la sua preferita e il mio incubo.",
        "Scavalcato il cancello, mi ero ritrovato in un parco rigogliosamente incolto. La casa era un abito dismesso con dettagli di alta sartoria e due imposte battevano come rigide bandiere sulla facciata. I vetri rotti di quelle finestre sembravano denti acuminati in bocche di mostri urlanti, per me subito amici buoni e unici abitanti del mio nascondiglio. Chiacchieravo con loro.",
        "Il tetto del portico, sostenuto da grandi travi in legno, poggiava su colonne: porte perfette per una partita a quattro, ma non estesi mai l’invito e per anni palleggiai senza portieri né giocatori.",
        "Quel giorno un gatto grigio e grasso mi osservava con le pupille verticali dei serpenti. Quando il pallone lo colpì, scattò su una quercia che apriva le sue diramazioni in lunghe dita raggrinzite verso il cielo. Seguendolo, scoprii un mondo.",
        "Saltavo di ramo in ramo, mi avvinghiavo con le braccia e con le gambe. Unico obiettivo: sbucare dalla chioma e rompere il verde in un urrà . Usando ogni sporgenza nodosa avevo raggiunto il blu, con la corteccia sotto le unghie e un grande sorriso bianco. Non conoscevo nulla che somigliasse a un successo, io.",
        "Il parco divenne il rifugio segreto dei miei giochi spopolati. Il podista era uno di quelli, insieme al saltatore , al funambolo e all’ appeso . Due giri intorno alla villa all’inizio mi stroncavano, ma sfidandomi riuscii a correre anche per un’ora. Balzavo sui ciottoli, misuravo la distanza delle impronte lasciate sulla ghiaia dei sentieri e provavo a superarla al tentativo successivo. Come funambolo abbandonai presto il muro della recinzione, troppo largo per le mie prove di stabilità, ma gli steccati stretti che circondavano il laghetto, le bordure irregolari delle aiuole e i rami sdrucciolevoli, quelli sì che mi obbligavano a studiare l’equilibrio.",
        "Però la sensazione più bella me la dava il penzolare: dall’alto era tutto più basso di me.",
        "Avevo fissato corde alle travi del portico: prima le usavo come Tarzan le liane, poi cominciai a lavorare sul peso. Annodandole ai polsi mi sollevavo, spostandole sotto le ascelle riuscivo in capovolte, scomposte ma complete. Diventavo scimmia mentre mi facevo spazio tra la vegetazione avvoltolata nelle strutture liberty e nel pergolato di vite americana: prima la mano destra, poi la sinistra. Mi dondolavo, giravo su me stesso con la pancia intorno al ferro, saltavo in uscita anche da un metro e mezzo.",
        "I tre anni delle medie e parte del successivo li trascorsi lì, assaporando il sudore salmastro che mi si liquefaceva addosso tra le corolle generose delle ortensie, i grappoli viola dei glicini e gli acini sanguigni della vite americana; o scaldando il freddo in corsa su un tappeto bianco, sotto cieli lividi di piogge torrenziali e sulla terra odorosa di sottobosco, vermi e funghi.",
        "Io giocavo duellando contro me. Segnavo i risultati, li confidavo ai mostri buoni, gioivo con loro ogni volta che mi superavo. Non mi rendevo conto di seguire uno a uno i consigli di mio padre: allenati, corri, prepara il fisico .",
        "continua..."
    ],
    "timestamp": "2019-10-07T19:59:11Z",
    "title": "Il ginnasta. Giochi umilianti e giochi spopolati",
    "topic_id": 44756,
    "url": "https://www.writersdream.org/forum/forums/topic/44756-il-ginnasta-giochi-umilianti-e-giochi-spopolati/"
}