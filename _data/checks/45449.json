{
    "author": {
        "author_id": 34236,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Io che mi manco",
        "url": "https://www.writersdream.org/forum/profile/34236-io-che-mi-manco/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Sostituirei \"mettevi\" con \"posavi\" o \"soffiavi un bacio...\"",
                    "\"Mettevi\" mi suggerisce l'idea di mettere qualcosa di solido e materiale su qualcos'altro.",
                    "A parte questo, trovo splendida questa poesia. La chiusa è fortemente struggente, mi ha fatto venire un nodo alla gola. Il sentimento sui cui è incentrato questo testo è sicuramente un sentimento in cui molti lettori possono rispecchiarsi: la paura del giorno in cui i nostri cari non saranno più quel forte pilastro a cui ci siamo sorretti per una vita intera, fin da quando eravamo piccoli.",
                    "L'universalità del tema trattato amplifica l'impatto che il testo ha sul lettore; è un testo che emoziona, arriva dritto al cuore. Soprattutto fa riflettere sulle cose davvero importanti della vita, di cui spesso capiamo il valore solo quando le stiamo perdendo.",
                    "L'immagine della madre che fatica a rimanere in piedi, sorreggendosi ai bordi del tavolo, è di una tenerezza incredibile, anche se suscita al contempo tanto dolore e tristezza.",
                    "La protagonista, diventata ormai donna e quasi mamma, che sceglie le tutine per il bambino, suggerisce l'idea della vita che scorre, il tempo che ineluttabilmente passa. E' il ciclo della vita: la protagonista è ora cresciuta e diventerà lei il nuovo e saldo pilastro a cui si sorreggerà il nascituro.",
                    "Il registro utilizzato è limpido, chiaro, nitido. Il linguaggio, curato ed elegante, si serve di immagini semplici, di facile comprensione, spesso quotidiane ma non per questo banali o inefficaci. Sono immagini tanto cristalline che le immagini descritte si stagliano davanti agli occhi di chi legge, creando una sorta di empatia fra il lettore e le parole.",
                    "Ciao"
                ]
            ],
            "timestamp": "2019-12-02T18:28:52Z",
            "title": "[LP 6] L'ineluttabile",
            "url": "https://www.writersdream.org/forum/forums/topic/45334-lp-6-lineluttabile//?do=findComment&comment=803624",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 655,
    "num_commenti": 1,
    "num_posts": 1,
    "post_after": [],
    "post_staff": [],
    "text": [
        "Comment:",
        "Arriva l'autobus",
        "e dalle labbra allontani la sigaretta.",
        "Pensi sia un peccato buttarla",
        "dopo appena qualche tiro,",
        "così la spegni grattandola sul muro.",
        "Poi, senza disfartene,",
        "accenni un saluto.",
        "Nel tuo sguardo sfuggente",
        "riconosco l'addio.",
        "Salendo a bordo",
        "ti fai largo tra i passeggeri,",
        "accalcati perfino sui primi gradini.",
        "Con la mano sollevata",
        "poco sopra la spalla",
        "proteggi dagli urti la sigaretta,",
        "ancora lì fra le tue dita.",
        "Hai intenzione di riaccenderla",
        "una volta fuori dalla vettura.",
        "Infine si chiude la porta.",
        "Dalla fermata ti guardo svanire",
        "con quel piccolo cilindro",
        "di tabacco e carta,",
        "che ha la fortuna",
        "di stare senza la tua bocca",
        "solo il tempo",
        "di una tratta urbana."
    ],
    "timestamp": "2019-12-02T18:39:00Z",
    "title": "Smoke",
    "topic_id": 45449,
    "url": "https://www.writersdream.org/forum/forums/topic/45449-smoke/"
}