{
    "author": {
        "author_id": 8859,
        "checks": {
            "contest": 1,
            "flag": true,
            "narrativa": 0,
            "poesia": 0
        },
        "name": "Bango Skank",
        "url": "https://www.writersdream.org/forum/profile/8859-bango-skank/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "L'inizio è descrittivo, e va bene. Bisogna provare a renderlo anche un tantino più fluido. Si potrebbero inserire delle virgole al posto dei \"da essere\".",
                    "Quel deserta lo sposterei al primo periodo (L'isola, deserta, era abbastanza ampia ecc).",
                    "Prima hai descritto l'isola. Ora introduci l'uomo. Dai al tuo nuovo Adamo l'importanza che merita e rendilo soggetto principale, da subito, della frase.",
                    "\"Un nuovo Adamo la scelse per iniziare una nuova vita. Decise di vivere sull'isola nudo ecc.",
                    "che gli scaldava piacevolmente. Messa così sembra che sia l'alba e che quello sia il primo sole che vede e prende da quando è sull'isola.",
                    "bella l'immagine della conquista dello scoglio più alto, davvero evocativa.",
                    "qui il ritmo zoppica. Vuoi parlare dei giorni, am sei costretto a parlare delle notti, e dei problemi che ha l'uomo.",
                    "Dividerei la costruzione, dividendo notte e giorno.",
                    "Quella notte non dormì per via del freddo ecc",
                    "Il secondo giornò dormì.",
                    "oppure",
                    "Il secondo giorno dormì. Non era riuscito a chiudere occhio ecc",
                    "In ogni caso rimane unna cosa da aggiungere: non ha dormito per il freddo. Deve provare ad accendere un fuoco. Non ci riuscirà... ok (ci riuscirà solo in seguito, dirai), ma ci si aspetta che ci provi.",
                    "Il secondo giorno provò invano ad accendere un fuoco. Poi dormì. o qualcosa del genere.",
                    "Potrebbe accendere il fuoco per scaldarsi e dormire la notte.",
                    "Quella notte ha dormito? Se non ha dormito la prima notte per il freddo e non ha ancora acceso il fuoco, come ha risolto? Come ha fatto a dormire? Si è coperto? Con cosa? Invece di farlo annoiare, spiega come ha risolto il problema del dormire. In una narrazione, quello che dici, ogni singola informazione che dai al lettore, deve essere organica alla costruzione della storia. Non puoi lasciare domande aperte. Tue il lettore state facendo un patto di sangue. Tu narri, il lettore si fida di te e ti ascolta. Se tu dici al lettore che non dorme la notte perché ha freddo e ci sono le onde, il lettore ha quesat immagine chiara, fa suo il problema del protagonista, vuole sapere che succede, come lo risolve o non lo risolve.",
                    "Se tu procedi senza dare al lettore queste risposte, il lettore si sente trascurato, e rischi che il lettore ti abbandoni.",
                    "In questo caso hai diverse opzioni: puoi dire che si è coperto con gli arbusti e si è fatto i tappi alle orecchie, puoi dire che ha trovato una grotta più piccola e riparata... quello che vuoi. E non scordare di continuare a dire che ha provato ad accendere un fuoco.",
                    "Perfetto: ci siamo. Se inserisci i tentativi nei giorni precedenti, questo accendere finalmente il fuoco il decimo giorno acquista senso.",
                    "Finale inaspettato, lo ammetto. Credevo in una tragedia o qualcosa di simile, invece hai voluto restituire il senso della fuga dalla civiltà e della solitudine come riscatto e raggiungimento del Nirvana.",
                    "Mi piace, è favolistico e anche abbastanza centrato a livello \"emozionale\". Direi al 50%, per l'altro 50 è foprse poco \"umano\" (sono un cultore di programmi da survival estremo come Alone, e dopo una 30ina di giorni, chi più chi meno, tutti i survivalisti che stanno da soli in mezzo al nulla da una parte provano quel senso di felicità che tu ben racconti, dall'altra iniziano a dare letteralmente di matto perché non hanno compagnia. L'uomo in fondo ha bisogno di altri uomini. Forse, leggendo questo tuo brano, l'unica domanda che mi verrebbe da porre all'autore è: ho capito il senso di ciò che volevio dire, e lo apprrezzo nel senso di ritorno alla natura e a una certa semplicità = ritrovata felicità. Vorrrei però anche capire come si risolve il \"problema\" del mancanza di contatto umano = felicità senza dover pensare che quell'uomo è una sorta di sociopatico.",
                    "Lo chiami Adamo, ed è ok... ma Adamo aveva Eva.",
                    "Intendiamoci: mi va benissimo che tu risolva la faccenda con un protagonista che non vuole più avere niente a che fare con la razza umana... ma non sarebbe forse più elegante, in un certo senso, specificarlo in fase di presentazione? All'inizio, dico, quando presenti l'uomo: \"intenzionato a (...) e a vivere senza più alcun contatto con gli altri uomini, che disprezzava oltremodo\". O qualcosa del genere.",
                    "In questo caso, la misantropia del protagonista è dichiarata, e la felicità dell'isolamento potrebb in effetti sembrarmi congruamente compiuta, in quanto raggiunta, appunto, da un misantropo,",
                    "Spero di essermi spiegato.",
                    "Un saluto!\""
                ]
            ],
            "timestamp": "2019-12-15T14:49:47Z",
            "title": "I gabbiani si guardano i piedi",
            "url": "https://www.writersdream.org/forum/forums/topic/45570-i-gabbiani-si-guardano-i-piedi//?do=findComment&comment=806072",
            "weight": 1
        },
        {
            "checks": {
                "timestamp": true,
                "valid": 1
            },
            "text": [
                [
                    "L'inizio è descrittivo, e va bene. Bisogna provare a renderlo anche un tantino più fluido. Si potrebbero inserire delle virgole al posto dei \"da essere\".",
                    "Quel deserta lo sposterei al primo periodo (L'isola, deserta, era abbastanza ampia ecc).",
                    "Prima hai descritto l'isola. Ora introduci l'uomo. Dai al tuo nuovo Adamo l'importanza che merita e rendilo soggetto principale, da subito, della frase.",
                    "\"Un nuovo Adamo la scelse per iniziare una nuova vita. Decise di vivere sull'isola nudo ecc.",
                    "che gli scaldava piacevolmente. Messa così sembra che sia l'alba e che quello sia il primo sole che vede e prende da quando è sull'isola.",
                    "bella l'immagine della conquista dello scoglio più alto, davvero evocativa.",
                    "qui il ritmo zoppica. Vuoi parlare dei giorni, am sei costretto a parlare delle notti, e dei problemi che ha l'uomo.",
                    "Dividerei la costruzione, dividendo notte e giorno.",
                    "Quella notte non dormì per via del freddo ecc",
                    "Il secondo giornò dormì.",
                    "oppure",
                    "Il secondo giorno dormì. Non era riuscito a chiudere occhio ecc",
                    "In ogni caso rimane unna cosa da aggiungere: non ha dormito per il freddo. Deve provare ad accendere un fuoco. Non ci riuscirà... ok (ci riuscirà solo in seguito, dirai), ma ci si aspetta che ci provi.",
                    "Il secondo giorno provò invano ad accendere un fuoco. Poi dormì. o qualcosa del genere.",
                    "Potrebbe accendere il fuoco per scaldarsi e dormire la notte.",
                    "Quella notte ha dormito? Se non ha dormito la prima notte per il freddo e non ha ancora acceso il fuoco, come ha risolto? Come ha fatto a dormire? Si è coperto? Con cosa? Invece di farlo annoiare, spiega come ha risolto il problema del dormire. In una narrazione, quello che dici, ogni singola informazione che dai al lettore, deve essere organica alla costruzione della storia. Non puoi lasciare domande aperte. Tue il lettore state facendo un patto di sangue. Tu narri, il lettore si fida di te e ti ascolta. Se tu dici al lettore che non dorme la notte perché ha freddo e ci sono le onde, il lettore ha quesat immagine chiara, fa suo il problema del protagonista, vuole sapere che succede, come lo risolve o non lo risolve.",
                    "Se tu procedi senza dare al lettore queste risposte, il lettore si sente trascurato, e rischi che il lettore ti abbandoni.",
                    "In questo caso hai diverse opzioni: puoi dire che si è coperto con gli arbusti e si è fatto i tappi alle orecchie, puoi dire che ha trovato una grotta più piccola e riparata... quello che vuoi. E non scordare di continuare a dire che ha provato ad accendere un fuoco.",
                    "Perfetto: ci siamo. Se inserisci i tentativi nei giorni precedenti, questo accendere finalmente il fuoco il decimo giorno acquista senso.",
                    "Finale inaspettato, lo ammetto. Credevo in una tragedia o qualcosa di simile, invece hai voluto restituire il senso della fuga dalla civiltà e della solitudine come riscatto e raggiungimento del Nirvana.",
                    "Mi piace, è favolistico e anche abbastanza centrato a livello \"emozionale\". Direi al 50%, per l'altro 50 è foprse poco \"umano\" (sono un cultore di programmi da survival estremo come Alone, e dopo una 30ina di giorni, chi più chi meno, tutti i survivalisti che stanno da soli in mezzo al nulla da una parte provano quel senso di felicità che tu ben racconti, dall'altra iniziano a dare letteralmente di matto perché non hanno compagnia. L'uomo in fondo ha bisogno di altri uomini. Forse, leggendo questo tuo brano, l'unica domanda che mi verrebbe da porre all'autore è: ho capito il senso di ciò che volevio dire, e lo apprrezzo nel senso di ritorno alla natura e a una certa semplicità = ritrovata felicità. Vorrrei però anche capire come si risolve il \"problema\" del mancanza di contatto umano = felicità senza dover pensare che quell'uomo è una sorta di sociopatico.",
                    "Lo chiami Adamo, ed è ok... ma Adamo aveva Eva.",
                    "Intendiamoci: mi va benissimo che tu risolva la faccenda con un protagonista che non vuole più avere niente a che fare con la razza umana... ma non sarebbe forse più elegante, in un certo senso, specificarlo in fase di presentazione? All'inizio, dico, quando presenti l'uomo: \"intenzionato a (...) e a vivere senza più alcun contatto con gli altri uomini, che disprezzava oltremodo\". O qualcosa del genere.",
                    "In questo caso, la misantropia del protagonista è dichiarata, e la felicità dell'isolamento potrebb in effetti sembrarmi congruamente compiuta, in quanto raggiunta, appunto, da un misantropo,",
                    "Spero di essermi spiegato.",
                    "Un saluto!\""
                ]
            ],
            "timestamp": "2019-12-15T14:49:47Z",
            "title": "I gabbiani si guardano i piedi",
            "url": "https://www.writersdream.org/forum/forums/topic/45570-i-gabbiani-si-guardano-i-piedi//?do=findComment&comment=806072",
            "weight": 1
        }
    ],
    "commenti_weight": 2,
    "expected_weight": 1,
    "forum": {
        "forum_id": 145,
        "title": "Contest aperti",
        "url": "https://www.writersdream.org/forum/forums/forum/145-contest-aperti/"
    },
    "num_chars": 7887,
    "num_commenti": 2,
    "num_posts": 19,
    "post_after": [
        {
            "post_id": 806091,
            "text": [],
            "timestamp": "2019-12-15T15:31:42Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806091"
        },
        {
            "post_id": 806479,
            "text": [
                "Ciao! Non c'è nulla da perdonare, ci mancherebbe altro. Quello che hai detto è corretto: smussandolo, il testo arriverebbe a più lettori. Considera che se qualcuno mi presentasse un testo come questo chiedendomi consiglio su come editarlo, io stesso gli direi di utilizzare un linguaggio meno esplicito e con meno violenza. Non perché, però, credo sia più o meno incisivo in una scala oggettiva; personalmente credo che sia un discorso di fruizione (ed è qui oggettivamente vero che questo tipo di narrativa sfacciatamente \"hard core\" non sia per tutti, e non c'è assolutamente nulla di male a dire che non piace o che addirittura la si sopporta poco... ci mancherebbe altro).",
                "Personalmente, da lettore la apprezzo molto se fatta bene (la trovo addirittura più incisiva delle altre, ma ripeto: deve essere davvero davvero ben scritta e ben equilibrata), pur non essendo il genere che scrivo nei romanzi lunghi; quindi approfitto di questo spazio per \"provarci\", diacimo .",
                "Grazie mille, e non farti mai, mai problemi a dire quello che non ti quadra!",
                "Non ho usato virgolette in nessun discorso diretto per scelta, per dare più ritmo. Più che una scelta corretta o meno, può essere una scelta felice o meno. Nel senso che da un punto di vista \"canonico\" dipende tutto ed esclusivamente dal rapporto matematico: norme redazionali dell'editore VS peso (bravura) dell'autore. Nel senso che se io dovessi presentare un testo senza virgolettato \"per dare ritmo\" a una grande CE, l'editor mi riderebbe in faccia. Se a farlo era Saramago... vabbè, era Saramago.",
                "Nel caso specifico di questo racconto non sono ancora del tutto sicuro che sia stata una scelta felice... di norma sono un fanatico di virgolette e affini",
                "Ho voluto provare proprio perchè mi sono lanciato nel \"proviamo a scrivere in quel modo lì\", e già che c'ero ho detto via, leviamo anche le virgolette!",
                "Parole sante...",
                "Ti ringrazio. Per amor di cronaca, la poesia è solo attribuita a Martin Niemoller, ma probabilmente non è la sua. Lui scrisse un discorso simile ma molto più politico, poi qualcuno lo modificò in questa poesia e vabbè, alla fine viene attribuita a lui."
            ],
            "timestamp": "2019-12-16T16:58:41Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806479"
        },
        {
            "post_id": 806586,
            "text": [
                "Ma grazie del ben tornato!",
                "E grazie anche del commento molto interessante; partendo da ciò che hai detto si potrebbe parlare per ore di narrativa, società, politica, sociologia, didattica ecc...",
                "Anche il discorso stesso del: \"cosa voglio che sia\" il mio scritto, o \"a chi voglio che arrivi\"...",
                "E quindi grazie per aver dedicato del tempo per soffermarti a leggere e a riflettere su questo racconto che, in effetti, si presta a digressioni di questo tipo."
            ],
            "timestamp": "2019-12-16T22:24:23Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806586"
        },
        {
            "post_id": 806591,
            "text": [
                "Guarda, vengo da due romanzi di Gianni Tetti nell'ultimo mese (un mostro di bravura e di crudezza), e lui lo fa spesso ed è favoloso. Piccoli \"errori\" nel parlato, frasi monche ecc.."
            ],
            "timestamp": "2019-12-16T22:32:32Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806591"
        }
    ],
    "post_staff": [
        {
            "author": {
                "author_id": 8859,
                "name": "Bango Skank",
                "url": "https://www.writersdream.org/forum/profile/8859-bango-skank/"
            },
            "post_id": 806091,
            "text": [],
            "timestamp": "2019-12-15T15:31:42Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806091"
        },
        {
            "author": {
                "author_id": 8859,
                "name": "Bango Skank",
                "url": "https://www.writersdream.org/forum/profile/8859-bango-skank/"
            },
            "post_id": 806479,
            "text": [
                "Ciao! Non c'è nulla da perdonare, ci mancherebbe altro. Quello che hai detto è corretto: smussandolo, il testo arriverebbe a più lettori. Considera che se qualcuno mi presentasse un testo come questo chiedendomi consiglio su come editarlo, io stesso gli direi di utilizzare un linguaggio meno esplicito e con meno violenza. Non perché, però, credo sia più o meno incisivo in una scala oggettiva; personalmente credo che sia un discorso di fruizione (ed è qui oggettivamente vero che questo tipo di narrativa sfacciatamente \"hard core\" non sia per tutti, e non c'è assolutamente nulla di male a dire che non piace o che addirittura la si sopporta poco... ci mancherebbe altro).",
                "Personalmente, da lettore la apprezzo molto se fatta bene (la trovo addirittura più incisiva delle altre, ma ripeto: deve essere davvero davvero ben scritta e ben equilibrata), pur non essendo il genere che scrivo nei romanzi lunghi; quindi approfitto di questo spazio per \"provarci\", diacimo .",
                "Grazie mille, e non farti mai, mai problemi a dire quello che non ti quadra!",
                "Non ho usato virgolette in nessun discorso diretto per scelta, per dare più ritmo. Più che una scelta corretta o meno, può essere una scelta felice o meno. Nel senso che da un punto di vista \"canonico\" dipende tutto ed esclusivamente dal rapporto matematico: norme redazionali dell'editore VS peso (bravura) dell'autore. Nel senso che se io dovessi presentare un testo senza virgolettato \"per dare ritmo\" a una grande CE, l'editor mi riderebbe in faccia. Se a farlo era Saramago... vabbè, era Saramago.",
                "Nel caso specifico di questo racconto non sono ancora del tutto sicuro che sia stata una scelta felice... di norma sono un fanatico di virgolette e affini",
                "Ho voluto provare proprio perchè mi sono lanciato nel \"proviamo a scrivere in quel modo lì\", e già che c'ero ho detto via, leviamo anche le virgolette!",
                "Parole sante...",
                "Ti ringrazio. Per amor di cronaca, la poesia è solo attribuita a Martin Niemoller, ma probabilmente non è la sua. Lui scrisse un discorso simile ma molto più politico, poi qualcuno lo modificò in questa poesia e vabbè, alla fine viene attribuita a lui."
            ],
            "timestamp": "2019-12-16T16:58:41Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806479"
        },
        {
            "author": {
                "author_id": 8859,
                "name": "Bango Skank",
                "url": "https://www.writersdream.org/forum/profile/8859-bango-skank/"
            },
            "post_id": 806586,
            "text": [
                "Ma grazie del ben tornato!",
                "E grazie anche del commento molto interessante; partendo da ciò che hai detto si potrebbe parlare per ore di narrativa, società, politica, sociologia, didattica ecc...",
                "Anche il discorso stesso del: \"cosa voglio che sia\" il mio scritto, o \"a chi voglio che arrivi\"...",
                "E quindi grazie per aver dedicato del tempo per soffermarti a leggere e a riflettere su questo racconto che, in effetti, si presta a digressioni di questo tipo."
            ],
            "timestamp": "2019-12-16T22:24:23Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806586"
        },
        {
            "author": {
                "author_id": 8859,
                "name": "Bango Skank",
                "url": "https://www.writersdream.org/forum/profile/8859-bango-skank/"
            },
            "post_id": 806591,
            "text": [
                "Guarda, vengo da due romanzi di Gianni Tetti nell'ultimo mese (un mostro di bravura e di crudezza), e lui lo fa spesso ed è favoloso. Piccoli \"errori\" nel parlato, frasi monche ecc.."
            ],
            "timestamp": "2019-12-16T22:32:32Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806591"
        },
        {
            "author": {
                "author_id": 24806,
                "name": "Kikki",
                "url": "https://www.writersdream.org/forum/profile/24806-kikki/"
            },
            "post_id": 806635,
            "text": [
                "Ciao ti ho letto subito, ma poi ti ho lasciato riposare.",
                "La prima cosa che ho pensato è che avessi esagerato, benché senza alcuna sbavatura. Il tuo racconto mi ha disturbata perché hai scelto l'estremismo, ci sono arrivata solo dopo, all'inizio pensavo che mi disturbava e basta. Il tuo personaggio è solo un personaggio, una macchietta intendo, non ha pietà per nessuno, non ha una singola qualità positiva o anche solo leggermente meno negativa del peggio che c'è, e per questo lo trovo inavvicinabile e incomprensibile. Con un protagonista del genere avresti avuto bisogno di un antagonista buono altrettanto stereotipato secondo me, tanto per dare un po' di equilibrio. Mi fa pensare un po' a un cattivo da fumetti. Mi disturba anche il fatto di vederci tratti della società in cui viviamo, estremizzati, sicuro, ma mica poi tanto.",
                "L'unico lato positivo che io vedo nel tuo protagonista è il suo cognome; per lui non c'è redenzione, non che debba sempre esserci, ma in questa storia non c'è contrapposizione, si passa dalla padella alla brace: da grande sostenitore del sistema a vittima del sistema.",
                "Mi piace moltissimo come usi l'italiano: ne fai quello che vuoi, ma si sente la cognizione di causa. In questi giorni sto guardando The man in the high castle e il tuo racconto non poteva non farmici pensare."
            ],
            "timestamp": "2019-12-17T08:44:32Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806635"
        },
        {
            "author": {
                "author_id": 9701,
                "name": "Kuno",
                "url": "https://www.writersdream.org/forum/profile/9701-kuno/"
            },
            "post_id": 806642,
            "text": [
                "La parte che ho barrato mi sembra una spiegazione per il lettore scemo. Il cartello, le scritte sui muri, i commenti sui cinesi fati poco fa... ho già capito cosa pensa di questa gente il protagonista e la gente intorno a lui.",
                "Quando ho pensato e scritto la traccia, ho pensato di aggiungere la boa \"il nuovo esemplare non può essere un umano\", perché immaginavo che molti avrebbero seguito questa strada e... uff, non mi andava tanto di leggere roba da like facili su facebook. La storia con ribaltamento ormai è cosa già letta e riletta, anche se giustamente viene sempre proposta come un ottimo esercizio di scrittura.",
                "Però la tua idea mi piace molto, è ragionata, è intelligente. Anche la citazione finale è perfetta.",
                "Insomma, non è questo il racconto sull'umano dietro le sbarre che temevo di leggere",
                "L'unico difetto del racconto è che ho percepito, dall'inizio alla fine, un continuo ammiccamento dell'autore. Ogni tanto ho avuto voglia di dirti \"Sì, ho capito, smettila di farmi l'occhiolino\".",
                "Si sente troppo che i personaggi non sono veri, che pensano e parlano i pensieri e le parole che servono a te per dirci quello che vuoi dire. Naturalmente le strade e i social sono pieni di persone come Marco, non penso tu abbia creato un personaggio esagerato, ma è troppo evidente che qui sei tu a tirare i fili. Anche il discorso del gerarca è estremamente comodo e a prova di tonto:",
                "Cioè, già nel momento in cui Marco riconosce la divisa del gerarca dello zoo il lettore capisce tutto. Poi poteva bastare una battutina sul bollo non pagato, del tipo \"anche chi non paga il bollo rovina l'Italia\".",
                "Tanto l'autore porta sempre il lettore dove vuole, è la sua passeggiata, ma qui mi sono trovato mezzo strangolato da un guinzaglio troppo corto. Questo è il difetto che ho trovato io.",
                "Ora non mi sento in dovere di annacquare il commento con qualche complimento vago, so che con te non sono costretto a fare sta faticaccia.",
                "Permettimi di sfruttare quest'occasione, di commentare come farebbe Kuno nudo, senza il costume da Teletubbies"
            ],
            "timestamp": "2019-12-17T09:09:24Z",
            "url": "https://www.writersdream.org/forum/forums/topic/45581-mi-132-il-nuovo-esemplare//?do=findComment&comment=806642"
        }
    ],
    "text": [
        "Traccia di mezzogiorno",
        "Il nuovo esemplare",
        "Hai letto? A Natale ne portano uno nuovo… E Sergio gli fa un cenno con il viso, a indicare il quotidiano aperto sul vecchio e scolorito tavolino di plastica all’angolo del bar.",
        "Marco è scosso da un tremito di eccitazione. Sorride al barista e finisce il cappuccino con un paio di sorsi. Poi si avvicina al tavolino e prende a sfogliare Il Patriota .",
        "Chissà chi ci mettono stavolta, pensa. Trova quello che gli interessa nella sesta pagina.",
        "Nuovo esemplare allo Zoo di Roma",
        "Industriosi camerati, fedeli cittadini! La sezione di Partito di Roma Caput Mundi annuncia con fiero orgoglio che dal giorno di Natale lo Zoo avrà in esposizione un nuovo esemplare. I posti per l’anteprima natalizia sono ridotti, ed i biglietti acquistabili fino ad esaurimento esclusivamente presso le rivendite autorizzate.",
        "Ma di che esemplare si tratta, non c’è scritto.",
        "Vogliono tenere il mistero, pensa Marco. Così la gente è curiosa e compra i biglietti. È giusto così.",
        "Ma tanto lui già lo sa di che esemplare si tratta.",
        "Cinesi, dice a mezza bocca, battendo il dito sul giornale. Cinesi, ripete. Poi si alza ed esce dal bar. Un’occhiata distratta alla vetrina del locale. Il cartello con il divieto di ingresso per cani, negri, ebrei e froci. Cammina sul marciapiede, rasente ai muri scrostati su cui campeggiano le scritte Evviva il DVX e le svastiche. C’è poco spazio per muoversi. Cumuli di spazzatura ovunque.",
        "Una volta era un bel quartiere, pensa. Pulito.",
        "Cinesi. È colpa dei cinesi. Non c’è dubbio. Lo dice sempre, il Partito. I problemi sono colpa dei cinesi che rubano il lavoro agli italiani con quei cazzo di ristoranti dove ti danno da mangiare i cani. Con quei negozi tutto a un cazzo che vendono solo merda. Cinesi. Ci devono finire i cinesi, allo Zoo. Sarebbe anche ora.",
        "Marco arriva alla rivendita. C’è fila. Si mette in coda. E pensa.",
        "Grande cosa, gli Zoo. Prima non c’andava mai. Ma dopo la Rivoluzione, da quando c’hanno messo pure le bestie a due zampe, ci va eccome.",
        "Comunisti. Ebrei. Negri. Froci. Zingari. Mussulmani. Ognuno ha la sua area, e le sue gabbie. La rovina dell’Italia, quella gente. Gente? Bestie, sono. E come bestie bisogna trattarli. Marco ci va matto, per lo Zoo di Roma. Il migliore. Senza dubbio. Allo Zoo di Roma i guardiani delle gabbie sono i più crudeli. Hanno i bastoni e le mazze. Possono chiedere a quelle bestie puzzolenti di fare qualunque cosa. O sono bastonate. Qualunque cosa.",
        "Ai negri nelle gabbie ordinano sempre di farsi le donne. Di infilargli quelle proboscidi che c’hanno tra le gambe su per ogni buco, a quelle puttane. E se si rifiutano… giù bastonate. Fino a spaccare loro la testa. A fargli uscire il cervello di fuori. Puttane. Scimmioni e puttane. Pensa Marco. Se lo meritano.",
        "Questo agli Zoo di Milano o Napoli mica lo fanno. Lì ci sono tutta una serie di stupide regole per la salvaguardia degli animali. I guardiani fanno i guardiani. Stronzate, pensa.",
        "A Roma quando a una mussulmana gravida nasce un figlio i guardiani dello Zoo lo prendono e lo danno in pasto ai leoni o alle tigri. E quelle giù a piangere e a urlare Insha’Allah prendi a me. Prendi a me e lascialo vivere . E giù bastonate. E Marco giù a ridere. A Milano e Napoli no. I neonati li portano via, vai a capire dove.",
        "Gli Zoo di Milano e Napoli non li capisce proprio. Ai visitatori piace vedere certe cose. A lui piace. Non a tutti, certo. Sua moglie e suo cugino, ad esempio. Sua moglie aveva vomitato. Si era sentita male. E allora a casa giù cinghiate. Non ci vuole più andare allo Zoo, sua moglie. Ma a Natale ci sarebbe andate eccome. A vedere i cinesi. Il male d’Italia.",
        "Suo cugino invece era scappato. In Irlanda, o vai a capire dove. Gli aveva lasciato un bigliettino con su tutta una serie di stronzate, suo cugino. E una poesia, stronza pure quella.",
        "Ecco che tocca a lui. È il suo turno.",
        "Tre biglietti per lo Zoo, dice. Giorno di Natale, dice. Due interi uno ridotto, dice. Che il figlio c’ha dieci anni ancora da compiere.",
        "Tre biglietti centomila lire. Cazzo, quanto costano ‘sti biglietti. Tutto quello che ha nel portafoglio. Lo stipendio di un mese in officina. E ci deve pagare il bollo dell’auto, con quei soldi. Ma ‘fanculo, il bollo avrebbe aspettato. Erano mesi che aspettava, avrebbe aspettato ancora. C’era da festeggiare, a Natale. C’era da vedere i cinesi dentro lo Zoo. Poi, una volta eliminati i cinesi, che sono il male dell’Italia, non ci sarebbero stati più problemi. Salari più alti e tutto quanto. L’Italia di nuovo grande e tutto quanto.",
        "Come prima di entrare nell’Europa. Che ci ha rovinato l’Europa, pensa Marco. Assieme ai negri, ai mussulmani e ai froci. E ai cinesi. E ora che siamo fuori dall’Europa e che le bestie sono tutte ingabbiate, diventeremo di nuovo grandi. Come dice il Partito. C’è solo da ingabbiare pure i cinesi.",
        "E quindi dammi sti cazzo di biglietti. Dice.",
        "Anche la moglie ci doveva portare a vedere i cinesi. Ci veniva e zitta. O giù cinghiate e calci in pancia.",
        "Marco torna a casa. C’è un macchinone, parcheggiato fuori. Che è strano, perché le macchine oramai non se le può permettere quasi più nessuno. Con i prezzi che ha la benzina e le tasse e tutto. E quel maledetto bollo. Ecco perché non c’è più lavoro in officina. Lui però la macchina se la tiene. Anche se non la usa perché il serbatoio è vuoto. Se la tiene stretta, perché appena ingabbiano i cinesi e si torna a volare con l’economia, se la ritrova. Questo pensa Marco.",
        "Entra. In salone ci sono i soldati. Scortano un uomo con la divisa scintillante. Il cappotto di pelle, lungo fino ai piedi. Bellissimo. Gli stivali neri, lucidi. La fascia con la svastica sul braccio. Un gerarca. Un gerarca degli Zoo. Che ci fa a casa mia? Pensa Marco. Poi balbetta alla moglie di offrire il caffè al gerarca. Non vede tazzine in giro, Marco. Questa puttana non gli ha ancora offerto il caffè, pensa. Ma che figura mi fa fare? Dopo le imparo le buone maniere a cinghiate, pensa.",
        "La moglie rimane zitta. E piange. Piange sempre, la moglie.",
        "Il gerarca sorride. Si accende una sigaretta. Beato lui che se le può permettere, pensa Marco. Aspira e sorride, beato.",
        "Signor Speranza, sua moglie è stata molto gentile. Dice il gerarca. Ci ha offerto il caffè, gli assicuro. Ma non lo abbiamo accettato. Siamo qui per lavorare. Ci risulta che lei non ha pagato il bollo dell’auto, continua.",
        "E il gerarca giù a dire che a Natale si devono inaugurare altre gabbie. Che hanno da mettere nello Zoo nuovi esemplari. Gli Insolventi. Quelli che non pagano.",
        "Il male d’Italia, dice il gerarca. Quelli che non pagano le cose. Come il bollo. E Marco è uno di loro. E allora Marco finirà in gabbia. A Natale.",
        "Marco non crede alle proprie orecchie. Piange. Urla che il male d’Italia non è lui. Sono i cinesi. Lo dice sempre, il Partito. Bisogna ingabbiare i cinesi, lui è un cittadino modello. Ha solo avuto problemi a pagare il bollo. Il gerarca sorride. I cinesi? E se ingabbiamo anche i cinesi, a chi la diamo poi la colpa di tutto? Dice. E ride.",
        "E fa un cenno ai suoi uomini.",
        "E Marco viene trascinato via.",
        "E la moglie che piange. Marco la guarda. Una vita a piangere, la moglie. Per la prima volta da anni, vorrebbe abbracciarla. Ma non può più. Non potrà abbracciarla mai più.",
        "Perché Marco viene trascinato via.",
        "E mentre scalcia e urla e piange, ripensa a quel biglietto che gli aveva lasciato il cugino. A quella poesia. Il cui significato inizia a capire solo ora. Ora che è troppo tardi. Quasi si ricorda a memoria le parole, di quella poesia stronza di Martin Niemoller.",
        "\"Prima di tutto vennero a prendere gli zingari, e fui contento, perché rubacchiavano. Poi vennero a prendere gli ebrei, e stetti zitto, perché mi stavano antipatici. Poi vennero a prendere gli omosessuali, e fui sollevato, perché mi erano fastidiosi. Poi vennero a prendere i comunisti, e io non dissi niente, perché non ero comunista. Un giorno vennero a prendere me, e non c'era rimasto nessuno a protestare.”"
    ],
    "timestamp": "2019-12-15T15:30:30Z",
    "title": "[MI 132] Il nuovo esemplare",
    "topic_id": 45581,
    "url": "https://www.writersdream.org/forum/forums/topic/45581-mi-132-il-nuovo-esemplare/"
}