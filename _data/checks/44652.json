{
    "author": {
        "author_id": 29420,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Poeta Zaza",
        "url": "https://www.writersdream.org/forum/profile/29420-poeta-zaza/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "se \"superata\" è riferito alla delusione, la parola femminile dovrebbe comparire nella frase precedente, ad esempio: Non si sentì in preda alla delusione\".",
                    "“E tu, che fai?” scrisse Felicia.",
                    "“Salvo il mondo.”",
                    "“Non avevi poi smesso?”",
                    "“Un pacco alla volta.”",
                    "Quel \"poi\" mi pare superfluo. Una bella battuta l'ultima risposta, bravo!",
                    "“Dài passa di qui, scemo.”",
                    "“Tempo di un secondo.”",
                    "La frase poteva essere intesa letteralmente.",
                    "buona anche questa",
                    "Mangiarono i pasticcini stesi sul letto. Erano molto viscosi. In Giappone provocavano parecchi morti per soffocamento. Felicia lo sapeva, ma non le importava. Erano troppo buoni.",
                    "«Da quando non andiamo dalle parti?»",
                    "volevi dire \"da quelle parti?\" \"dalle tue parti\" Messa così, io non capisco.",
                    "«Ormai hai perso quei privilegi, cocca.»",
                    "A proposito di privilegi. Il ciondolo sul petto di Felicia suonò. Vinicio glielo aveva dato perché potesse chiamarlo in situazione di difficoltà. Lei lo usava sempre per farsi recapitare il gelato alle tre di notte. Almeno, quando erano insieme andava in quel modo.",
                    "perché suona il ciondolo di Felicia e non un allarme su Vinicio, visto che riguarda lui?",
                    "«Non sapevo potesse fare così.»",
                    "«Non l’hai fatto tu?» disse Felicia, togliendolo dal petto e porgendo al suo ex.",
                    "«No, me l’ha dato un super-amico.»",
                    "Felice rise. A volte parlava proprio come un fumetto.",
                    "Vinicio si connettè alla frequenze del segnale del ciondolo.",
                    "connetté con l'accento acuto, ma io preferirei \"si connesse\", suona meglio",
                    "«Devo andare, c’è un pericolo.»",
                    "«Non avevi rinunciato a tutto?»",
                    "Il ragazzo sospirò. Si chiese se facesse in tempo a passare da casa. Il costume era ancora nel cassettone.",
                    "«E non mi dài un bacio?» chiese Felicia.",
                    "dai, senza accento",
                    "Le sfiorò le labbra. Significava che si erano rimessi insieme? Le piaceva fare le cose per lei, alla fine. Portarle il gelato, i pasticcini. Senza l’amore un uomo che cos’è?",
                    "Il super-amico che gli aveva dato il ciondolo era anche detto l’Uomo bitumato",
                    "infatti, qui si capisce che ce ne sono almeno due di ciondoli: quello di Vinicio e quello che lui ha dato a Felicia.",
                    "Andarono avanti a giocare e a scambiarsi aneddoti. L’Animale umano era in giro da tanto e ne aveva di ogni. I suoi preferiti erano su (come lo chiamava la sua amica?) ah già: supercoso. Lui e l’Animale umano si erano sempre detestati.",
                    "Qui sopra parli di due soggetti diversi, nominandone solo uno.",
                    "Divertente, ! Mi piace la tua prosa, il lato ironico e comico che sai tirare fuori dalla trama. Bravo!"
                ]
            ],
            "timestamp": "2019-09-29T08:56:15Z",
            "title": "Addio, ragazzo dimensionale",
            "url": "https://www.writersdream.org/forum/forums/topic/44576-addio-ragazzo-dimensionale//?do=findComment&comment=789725",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 686,
    "num_commenti": 1,
    "num_posts": 8,
    "post_after": [
        {
            "post_id": 790939,
            "text": [
                "Grazie del tuo passaggio dal mio albero,"
            ],
            "timestamp": "2019-10-06T06:33:22Z",
            "url": "https://www.writersdream.org/forum/forums/topic/44652-la-prova-di-coraggio//?do=findComment&comment=790939"
        },
        {
            "post_id": 793029,
            "text": [
                "Grazie del bel commento,",
                "Benvenuta in Officina! Lieta che tu abbia esordito qui, arrampicandoti con me sul pino basso. Che basso non è..."
            ],
            "timestamp": "2019-10-15T12:16:21Z",
            "url": "https://www.writersdream.org/forum/forums/topic/44652-la-prova-di-coraggio//?do=findComment&comment=793029"
        },
        {
            "post_id": 793320,
            "text": [
                "Grazie, del tuo apprezzato intervento. Sai che ci speravo e ti aspettavo sull'albero?",
                "Magari potresti modificare il titolo ne 'la carezza del vento' se vuoi riportare la sensazione espressa nell'ultimo verso, in fondo 'la prova di coraggio' compare già e suona più come una ripetizione (a volte nel titolo si può fare poesia, non credi?).",
                "Sai che scrivo anche racconti e ce ne sono diversi con un verso per titolo? In un caso, c'è stato anche un haiku!",
                "Molto bella, veramente."
            ],
            "timestamp": "2019-10-16T13:59:22Z",
            "url": "https://www.writersdream.org/forum/forums/topic/44652-la-prova-di-coraggio//?do=findComment&comment=793320"
        }
    ],
    "post_staff": [],
    "text": [
        "La prova di coraggio",
        "Lo chiamavamo",
        "\"il pino basso\"",
        "perché il primo ramo",
        "era a un metro da terra",
        "e anche i più piccoli",
        "cominciavano la salita.",
        "Ma era alto,",
        "chi diceva venti",
        "chi trenta metri...",
        "E la prova di coraggio",
        "era arrivare in cima,",
        "dove le fronde si piegavano",
        "sotto il tuo peso.",
        "Nei giorni delle vacanze,",
        "anno dopo anno,",
        "diventare grandi significava",
        "fare più in alto la tacca",
        "sul ramo raggiunto.",
        "Incosciente,",
        "mi spingevo fino a non vedere più",
        "né la terra",
        "né il cielo,",
        "dai gradini naturali dell’albero.",
        "E mi ricordo",
        "e mi sento lassù,",
        "a tu per tu",
        "col sole all’orizzonte",
        "che mi bacia la fronte.",
        "Vincente,",
        "cullata dall’ultima fronda,",
        "sorridente,",
        "anche se...",
        "non mi aveva vista nessuno.",
        "Sugli occhi,",
        "la carezza del vento."
    ],
    "timestamp": "2019-09-29T12:38:57Z",
    "title": "La prova di coraggio",
    "topic_id": 44652,
    "url": "https://www.writersdream.org/forum/forums/topic/44652-la-prova-di-coraggio/"
}