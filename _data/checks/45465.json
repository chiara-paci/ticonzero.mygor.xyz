{
    "author": {
        "author_id": 34236,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Io che mi manco",
        "url": "https://www.writersdream.org/forum/profile/34236-io-che-mi-manco/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Ciao Trovo questa tua poesia estremamente suggestiva, ricca di immagini affascinanti. Forse non è di impatto immediato, ciò che vuole comunicare rimane leggermente dietro le parole, ma neanche poi tanto. A una seconda lettura non appare poi così criptica come sembra.",
                    "La prima strofa è meravigliosa: inquietante al punto giusto. Trasmette in modo efficace l'idea di quanto la paura abbia un potere così forte, una posizione di predominio sull'io lirico. E infatti \"ha una lingua nera sulla faccia\". Questa immagina dà proprio il senso della paura che sovrasta e sottomette l'io lirico, assoggettandolo. I suoi contorni sembrano addirittura fisici.",
                    "Seconda strofa: affascinante quel vento viola che porta via gli occhi se non rimangono chiusi. Con questa immagine trasmetti l'idea che la paura si nutra proprio degli occhi. Non a caso, vale il detto \"accecato dalla paura\".",
                    "Continua nel testo il processo di personificazione e umanizzazione della paura, che ora parla e esorta l'io lirico a dare ad essa gli occhi; un invito, quindi, ad abbandonarsi totalmente alla paura, a lasciarsi cadere a terra fino a farsi sopraffare completamente e morire. L'esortazione acquista quasi una sfumatura salvifica: se il soggetto muore, la paura smetterà di guardarlo, in quanto il soggetto ormai morto non avrà più la possibilità di essere in preda alla paura. Quindi la paura esorta il soggetto a morire perché quello è il solo modo per liberarsi da essa.",
                    "L'ultima strofa è forse la più enigmatica: forse la protagonista sta quasi cedendo all'invito, vuole arrendersi definitivamente alla paura, e si chiede se l'invito sia ancora valido.",
                    "Per concludere, è una poesia estremamente sensoriale, che coinvolge molto dal punto di vista emotivo."
                ]
            ],
            "timestamp": "2019-12-04T09:48:11Z",
            "title": "[LP 6] Nessuno sa dirmi",
            "url": "https://www.writersdream.org/forum/forums/topic/45339-lp-6-nessuno-sa-dirmi//?do=findComment&comment=803928",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 643,
    "num_commenti": 1,
    "num_posts": 1,
    "post_after": [],
    "post_staff": [],
    "text": [
        "Comment:",
        "Versione riveduta in base al mio sentire.",
        "Arriva l'autobus",
        "e dalle labbra allontani la sigaretta.",
        "Pensi sia un peccato buttarla",
        "dopo appena qualche tiro,",
        "così la spegni",
        "grattandola sul muro.",
        "Poi, senza disfartene,",
        "accenni un saluto.",
        "Nel tuo sguardo sfuggente",
        "riconosco l'addio.",
        "Salendo a bordo",
        "ti fai largo tra la calca,",
        "la mano sollevata",
        "poco sopra la spalla",
        "a proteggere dagli urti la sigaretta,",
        "sospesa fra le dita.",
        "La riaccenderai",
        "una volta fuori dalla vettura.",
        "Infine si chiude la porta.",
        "Immobile alla fermata",
        "ti guardo svanire",
        "insieme al piccolo cilindro",
        "di tabacco e carta,",
        "che ha la fortuna",
        "di stare senza la tua bocca",
        "solo il tempo",
        "di una tratta urbana."
    ],
    "timestamp": "2019-12-04T09:53:52Z",
    "title": "Smoke  (riveduta)",
    "topic_id": 45465,
    "url": "https://www.writersdream.org/forum/forums/topic/45465-smoke-riveduta/"
}