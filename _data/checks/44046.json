{
    "author": {
        "author_id": 24806,
        "name": "Kikki",
        "url": "https://www.writersdream.org/forum/profile/24806-kikki/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Ciao torniamo negli abissi. Dopo la spiegazione che hai dato nel capitolo precedente ho le idee pi\u00f9 chiare, spero che le includerai anche nel testo in maniera che sia di pi\u00f9 facile comprensione per chi, come me, non ha la pi\u00f9 pallida idea di come funzioni il lavoro di un sommozzatore di profondit\u00e0. In ogni caso, terrei il mistero fino al punto in cui lui parte e si imbarca, non so se sia utile alla storia, ma per come l'ho letta io non mi \u00e8 dispiaciuto. Arrivata a questo punto per\u00f2 mi viene una domanda: qual \u00e8 lo scopo di questa storia? Forse risulta pi\u00f9 evidente se letto tutto insieme il testo, non so, ma per ora, e credo che ormai ci stiamo avvicinando al finale, non mi \u00e8 chiaro che tipo di storia tu stia raccontando. Mio dubbio personalissimo; i temi principali che riscontro nella tua storia sono il rapporto ormai finito con la compagna e questo lavoro poco comune sul fondo del mare.",
                    "Vado a leggere",
                    "metterei subito il soggetto, immagino sia Alessio",
                    "metterei: lo fanno pensare a una neve fina... se usi gli ricordano sembra che lui abbia visto davvero nevicare sulla luna",
                    "aggiungerei un verbo: come se fosse, come se si trovasse in uno stato di stasi...",
                    "e allora come fa a saperlo e a comunicarcelo? Potresti aggiungere: non se ne rende conto se non quando ne esce, o qualcosa di simile",
                    "metterei una frase in pi\u00f9 per farlo rientrare prima di togliergli il casco.",
                    "sostituirei incomprensibili con un altro aggettivo. Incomprensibili per chi? Noi siamo con il punto di vista di Alessio che mi sembra comunichi con Egor senza troppa fatica, per lui non parlano in maniera incomprensibile, magari leloro voci sarebbero risultate incomprensibili a un orecchio esterno. Ma se il pdv rimane interno allora non possono essere incomprensibili",
                    "aggiungerei due parole per capire che cos'\u00e8 la manetta",
                    "sostituirei E con Poi",
                    "via quando e via la virgola",
                    "modificherei: Il respiro si faceva sempre pi\u00f9 agitato mentre un cerchio nero gli chiudeva le palpebre: come...",
                    "sei passato al presente, attenzione",
                    "manca l'asterisco. Non sono sicura che sia la maniera migliore per indicare il testo di un messaggio, sicuramente \u00e8 inusuale, forse potresti optare per un pi\u00f9 comune corsivo o virgolette alte",
                    "proposta: coperto di croci. A ogni croce la voglia di parlare si fa sempre meno",
                    "manca l'accento su men\u00f9",
                    "attenzione al verbo pesacre, se non \u00e8 davvero quello che intendi sceglierei altro perch\u00e9 l'ambiente marino ti porta a pensare a canne da pesca, retini e tutto il resto. Sia quale sia la modalit\u00e0 di pescaggio del cibo, metterei qualche parola in pi\u00f9 per capire da dove arriva e da dove prendono i piatti, chi li prepara e cosa significa avere un men\u00f9 fatto a posta, quali sono i rischi che corrono a stare l\u00e0 sotto tanto tempo? Di che cose hanno bisogno? Tutti dettagli interessanti che io per esempio non so, mi piacerebbe leggerli per\u00f2",
                    "queste due caratteristiche per\u00f2 non hanno a che fare con lo smagrire, ma con la mancanza di cura di se stessi",
                    "sai che io Fabiano l'ho scordato? Per me esistono solo Alessio ed Egor, gli altri non sono pi\u00f9 comparsi da quando sono entrati e, sinceramente, io pensavo che Egor e Alessio fossero in una stanzetta loro ma senza contatti con gli altri. Tutti punti da approfondire secondo me, dacci ambientazione, chi lo sa com'\u00e8 fatto un posto del genere, cosa mangiano, come vanno in bagno, come passano il tempo e come interagiscono tra di loro. Mi sembrano punti interessanti da approfondire",
                    "metterei: riesca a trovarla",
                    "mettei il soggetto oppure sembra che sia la nonna a tirare suori il telefono",
                    "qui la virgola non serve",
                    "sapeva troppo di cosa?",
                    "chi \u00e8 il soggetto? Attenzione a veleggianti galleggia",
                    "non ripetere",
                    "a quale tubo? Nella frase prima i tubi erano tanti e non si differenziavano gli uni dagli altri, se questo ha qualcosa di diverso, magari \u00e8 rosso mentre gli altri sono verdi, bisogna dirlo.",
                    "della madre di Alessio? Sappiamo qualcosa di lei? Forse era scomparsa anche lei?",
                    "Questo capitolo mi sembra un po' di passaggio, non succede niente, a parte che Alessio mi sembra sulla buona strada per perdere la testa. Continua a piacermi il tono sommesso della narrazione, rende bene l'oscurit\u00e0 degli abissi. Le tue e con virgole abbondano anche qui, darei una sfoltita.",
                    "Alla prossima"
                ]
            ],
            "timestamp": "2019-07-29T14:59:41Z",
            "title": "Ombelicale - Parte 4 di 6",
            "url": "https://www.writersdream.org/forum/forums/topic/44041-ombelicale-parte-4-di-6//?do=findComment&comment=780856",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 26,
        "title": "Racconti a capitoli",
        "url": "https://www.writersdream.org/forum/forums/forum/26-racconti-a-capitoli/"
    },
    "num_chars": 5446,
    "num_commenti": 1,
    "num_posts": 3,
    "text": [
        "A novembre una ragazza di ventidue anni, di origine rumena, \u00e8 stata accoltellata ed \u00e8 morta in seguito alle ferite riportate. Io ho letto l\u2019articolo sul giornale, per fortuna non la conoscevo. Non lavorava tanto lontano dalla rotonda di Anka. Sono passata diverse volte dal distributore da cui \u00e8 stata portata via. Vedere altre ragazze che occupavano il suo spazio mi ha provocato una capriola al cuore, ma come dice Roberto, si tratta solo di asfalto e gli affari devono continuare.",
        "Quando una ragazza della strada viene uccisa, tutte le altre tremano. La consapevolezza, che quello che \u00e8 successo a Christina Ionela Tepuru pu\u00f2 succedere anche a loro se dovessero mai abbassare la guardia, non le abbandona mai.",
        "\u00abPrima di entrare nella macchina di un cliente ci sono diversi dettagli da controllare: non sali con il primo che si ferma e ti chiede sesso\u00bb. Anka \u00e8 irremovibile sulla questione sicurezza, io annuisco.",
        "\u00abEsistono delle regole quindi. A che altro fai attenzione prima di accettare la richiesta di un cliente?\u00bb",
        "\u00abPerch\u00e9 lo vuoi sapere? Vuoi forse rubarmi il lavoro?\u00bb Ride, mi unisco a lei e poi anche Davide.",
        "\u00abNon credo di essere tagliata per la strada. Io non sono coraggiosa come te\u00bb.",
        "\u00abSiamo tutte coraggiose quando non abbiamo alternative\u00bb. Le sue labbra passano da una risata morbida a una linea dritta e dura, mentre le mie rimangono incerte sulla piega da prendere. Io ho sempre avuto un\u2019alternativa.",
        "\u00abAllora, queste regole?\u00bb Davide stempera la tensione; ha un buon barometro per tempeste e cali di pressione.",
        "\u00abPer prima cosa controlla sempre che l\u2019uomo in macchina sia uno solo\u00bb, secondo Anka ci sono stati molti casi di ragazze caricate da un cliente che, non appena la macchina partiva, scoprivano una seconda persona sul sedile posteriore. In questo modo la ragazza ormai era in trappola, non aveva pi\u00f9 possibilit\u00e0 di scendere dal veicolo in movimento.",
        "\u00abQuesta mia amica\u00bb, racconta Anka, \u00ab\u00e8 stata portata in mezzo ai campi, vicino a un casolare, \u00e8 stata violentata e picchiata da entrambi gli uomini. Le hanno anche rubato la borsa con tutti i soldi della serata\u00bb.",
        "Un\u2019altra regola d\u2019oro per le ragazze che lavorano in strada \u00e8 quella di non salire mai in auto con uomini di origine albanese. A quanto pare, e Davide sembra sapere tutto sull\u2019argomento, ancora oggi la maggior parte del traffico delle donne provenienti dell\u2019Est Europa viene gestito dalla mafia albanese, in stretta collaborazione con quella italiana. Quella albanese si \u00e8 rivelata un\u2019organizzazione abile e capace, operando attraverso dinamiche sofisticate. Per esempio, sin dall\u2019inizio dell\u2019attivit\u00e0, hanno adottato l'affetto come arma di dominio, molto spesso la vittima \u00e8 la moglie o la fidanzata ufficiale del proprio magnaccia. Il rapporto affettivo di dipendenza permette di controllare meglio le altre ragazze attraverso la propria compagna, che comunque lavora in strada, ma funge da guardia e spia.",
        "\u00abIo per\u00f2 non devo rendere conto a nessuno, solo a me stessa\u00bb, afferma Anka buttando indietro i capelli lunghi fino alle spalle. \u00abI miei guadagni sono solo miei e me ne vado quando mi pare\u00bb.",
        "Io e Davide ci scambiamo un\u2019occhiata incredula. Da quel poco che ho imparato in questa manciata di mesi di lavoro con le ragazze, dopo aver letto e ascoltato operatori di strada di altre associazioni di volontariato che svolgono un\u2019azione di riduzione del danno con le vittime di tratta, un dato che ormai mi pareva certo era proprio che sui marciapiedi nessuna prostituta \u00e8 veramente libera. C\u2019\u00e8 sempre qualcuno da pagare, se non \u00e8 il magnaccia che si prende la met\u00e0 o pi\u00f9 dei tuoi guadagni, bisogna affittare il posto che si occupa e non ci si pu\u00f2 assentare mai troppo a lungo dalla propria postazione.",
        "\u00abRacconta a Erika cos\u2019\u00e8 successo quando sei tornata l\u2019estate scorsa\u00bb. Per parlare con Anka, Davide si \u00e8 sporto verso il finestrino dalla mia parte e la sua spalla mi ha sfiorato. Ho sentito l\u2019odore dei suoi capelli e della sua pelle. Mi sono schiacciata sul sedile per non avvicinarmi di pi\u00f9.",
        "\u00abQuando sono tornata dalle vacanze l\u2019estate scorsa\u00bb ci spiega Anka diligente, \u00abho trovato il mio posto occupato da Laura, una ragazza italiana che aveva un magnaccia di Bologna e che non voleva pi\u00f9 restituirmi lo spazio dove lavoro ormai da tre anni\u00bb.",
        "\u00abE come hai fatto a riprendertelo?\u00bb Devo piantarle gli occhi addosso per non lasciarmi distrarre dal profumo di Davide. Se non contravvenisse tutte le regole di sicurezza scenderei da questa auto al volo e mi metterei a correre nel boschetto di Anka.",
        "\u00abHo dovuto combattere\u00bb. Non faccio nessuna fatica a immaginarmela con armatura e lancia in resta; forse anche Davide ha avuto lo stesso pensiero perch\u00e9 lo sento soffocare una risata. \u00abCi ho provato prima con le buone, ma con certa gente \u00e8 inutile ragionare, cos\u00ec sono passata alle maniere forti\u00bb.",
        "\u00abLaura \u00e8 scomparsa, probabilmente l\u2019hanno spostata in un\u2019altra citt\u00e0\u00bb, finisce di raccontare Davide costringendomi a guardarlo. \u00abAnka deve essere stata convincente perch\u00e9 nessuno ha pi\u00f9 messo in dubbio di chi sia la rotonda\u00bb.",
        "La circolazione delle ragazze da un luogo all\u2019altro \u00e8 di gestione delle organizzazioni criminali che sono alle loro spalle: le donne vengono scambiate e vendute a seconda della domanda o dei problemi giudiziari in cui incorrono i magnaccia o loro stesse. Come ho notato sul territorio bolognese, le zone sono ben suddivise a seconda del Paese di provenienza delle ragazze e a seconda del genere di prostituzione offerta: femminile, maschile o transessuale."
    ],
    "timestamp": "2019-07-29T15:02:46Z",
    "title": "Le ragazze - Capitolo 4 - 2/3",
    "topic_id": 44046,
    "url": "https://www.writersdream.org/forum/forums/topic/44046-le-ragazze-capitolo-4-23/"
}