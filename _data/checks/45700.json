{
    "author": {
        "author_id": 27585,
        "checks": {
            "contest": 1,
            "flag": true,
            "narrativa": 0,
            "poesia": 0
        },
        "name": "mercy",
        "url": "https://www.writersdream.org/forum/profile/27585-mercy/"
    },
    "checks": {
        "num_chars": true,
        "timestamp": false,
        "valid": 0.0,
        "weight": false
    },
    "closed": false,
    "commenti": [],
    "commenti_weight": 0,
    "expected_weight": 1,
    "forum": {
        "forum_id": 145,
        "title": "Contest aperti",
        "url": "https://www.writersdream.org/forum/forums/forum/145-contest-aperti/"
    },
    "num_chars": 4146,
    "num_commenti": 0,
    "num_posts": 1,
    "post_after": [],
    "post_staff": [],
    "text": [
        "Traccia : alterazione.",
        "Boa : il testo non deve contenere punti interrogativi.",
        "23_12_2016",
        "Eccole luci crude nude fredde che bruciano gli occhi e la notte dalla volta ferro e vetro sopra i binari tu-tum tu-tum ancora tre tu-tum tu-tum poi il treno rallenta fischia rallenta si ferma",
        "Sono già in fila per scendere ma tu no tu aspetta seduto con lo zaino sulle ginocchia anche se forse dovresti alzarti per non dare nell'occhio per fare come loro sempre fare come loro altrimenti ti noteranno tanto ti guardano sempre con sospetto impossibile confondersi con",
        "Trascinano valigie esclamano sospirano alcuni richiamano quelli sulla banchina si scontrano si incontrano poi ihusn alhazi si disperdono allora pochi passi due gradini e fuori nell'aria gelida e umida che sembra piova sempre in questa cazzo di terra putrida sforzati di fare passi lunghi lungo il binario e i husn alhazi i negozi nella galleria sono chiusi ma ancora troppa gente troppa luce lucine colorate alberi di plastica stelle di plastica e i poliziotti girano sempre nelle stazioni",
        "I poliziotti gli uffici della questura le loro prigioni non vuoi tornarci non ci tornerai tira giù le maniche del giaccone solleva il cappuccio per evitare i volti che potrebbero leggere l’odio soprattutto adesso che sei oltre la fame oltre il sonno hai lo stomaco leggero e la testa pesante come un solletico dentro il cranio",
        "Non guardarli",
        "Pensa devi continuare a muoverti evitando le grandi città andare ancora a sud che certo anche qui ti stanno cercando ti braccano come un animale loro i maiali che rubano bombardano si credono al sicuro",
        "La metropolitana no meglio una corriera sono meno controllate e quasi vuote di notte quando scivolano silenziose nelle strade attraversa il piazzale attraversa la strada lì alla fermata quella arancione con scritto S E S T O S G I O V A N N I già sobbalza sbuffa sta per partire tu fruga nelle tasche sotto il lampione cazzo solo una banconota da cinque accartocciata e monete grandi e piccole",
        "Saluta l’autista grigio molle stanco dagli le monete vai in fondo accanto all'uscita cinque passeggeri ihusn alhazi solo cinque due anche donne e tu hai sei proiettili se provano a fare gli stronzi li uccidi tutti quindi posa lo zaino tranquillo siedi comodo",
        "Sì puoi riposare nel tepore quasi buio che sa di polvere appoggiarti al finestrino allungare di traverso le gambe pesanti ah strofinarti il viso chiudere gli occhi certo ci vorrebbe qualcosa da bere la bocca asciutta la lingua ruvida ma presto mushiiyat Allah cadranno tutti come cadevano sbalzati contro il metallo sotto le ruote TUMP urlavano TUMP urleranno tutti imploreranno ma tu non-",
        "Svegliati",
        "che sussulta si ferma in un piazzale deserto apre le porte solo tu e l’autista grigio ti sta fissando dallo specchietto scendi altrimenti capirà che non sai dove andare là dev'essere la stazione dei treni puoi guardare il tabellone delle partenze magari trovare una di quelle macchinette che vendono cibo e cose da bere a volte anche le lattine di birra",
        "Stazione di merda chiusa neanche una panchina nessuno a cui chiedere almeno una sigaretta probabilmente non sono neanche le tre meglio levarsi di qui meglio trovare un cliente vendergli un po’ di roba chiedere di un posto tranquillo dove aspettare l’alba",
        "Cammina che una macchina blu e bianca tu muoviti anche se ti affianca e dal finestrino del passeggero hey fermo dammi il passaporto",
        "Tu sorridi rispondi che non ce l’hai che sei di Reggio Calabria",
        "Ma quello dicci dove stai andando mostra cosa c’è nello zaino e aggiunge al massimo vieni dalla Calabria saudita ci tengono a sentirsi spiritosi questi stronzi quando vogliono arrestarti",
        "Posa lo zaino aprilo tira fuori tutto tanto la kokain è nella tasca del giaccone e anche di’ che hai solo vestiti che cerchi la fermata della corriera",
        "Aprono le portiere scendono non sanno che sono già morti bastardi poliziotti bastardi come tutti i crociati che vedranno sentiranno in nome di Allah vi sgozzeremo maiali la pistola prima di perdere la copertura del cofano e BANG veniamo a sgozzarvi maiali",
        "Si tiene la spalla sanguina mi ha sparato Luca mi ha sparato",
        "L’altro adesso l’altro che guidati dell’emiro dei Credenti",
        "BANG BA-"
    ],
    "timestamp": "2019-12-24T10:20:59Z",
    "title": "[N2019 - 1B] 23_12_2016",
    "topic_id": 45700,
    "url": "https://www.writersdream.org/forum/forums/topic/45700-n2019-1b-23_12_2016/"
}