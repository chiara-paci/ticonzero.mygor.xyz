{
    "author": {
        "author_id": 14032,
        "checks": {
            "contest": 0,
            "flag": true,
            "narrativa": 1,
            "poesia": 0
        },
        "name": "VanyDream",
        "url": "https://www.writersdream.org/forum/profile/14032-vanydream/"
    },
    "checks": {
        "num_chars": true,
        "timestamp": true,
        "valid": 0.6377777777777778,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 0.6377777777777778
            },
            "text": [
                [
                    "Ciao, innanzitutto sono d'accordo con te sulla questione degli inizi, nonostante ciò a volte per determinati scritti ci può stare.",
                    "La trama sembra interessante e scorrevole. Personalmente mi è piaciuto molto.",
                    "Né",
                    "A parer mio questa frase è un po' pesantolina. Io l'avrei semplificata così:",
                    "\"Un uomo piuttosto anziano, dalla parte opposta della scogliera, indugia nei passi faticando a trovare una posizione comoda per pescare.\"",
                    "Ci sono anche delle differenze verbali (alterni presente e passato) ma quello mi sembra di capire che sia voluto. Sono ricordi che si alternano al presente, giusto?",
                    "E poi complimenti per le descrizioni, mi sembrava quasi di essere presente nella storia."
                ]
            ],
            "timestamp": "2019-09-28T08:23:27Z",
            "title": "Un tuffo nel passato",
            "url": "https://www.writersdream.org/forum/forums/topic/44640-un-tuffo-nel-passato//?do=findComment&comment=789551",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 25,
        "title": "Frammenti",
        "url": "https://www.writersdream.org/forum/forums/forum/25-frammenti/"
    },
    "num_chars": 2512,
    "num_commenti": 1,
    "num_posts": 5,
    "post_after": [
        {
            "post_id": 790609,
            "text": [
                "Ciao , innanzitutto grazie della risposta e scusa se rispondo solo adesso.",
                "In realtà questo è il frammento di un racconto che ho scritto di getto dal cellulare. Un piccolo esercizio di scrittura riletto solo una volta proprio per testare le mie capacità.",
                "Ho avuto qualche difficoltà a scrivere negli ultimi tempi (non sto ad annoiarti sul perché ) e mi servivano dei pareri sui miei errori di fondo. Avevo proprio l'impressione di aver sviluppato delle carenze fin nella base degli scritti e, grazie alle tue correzioni, adesso sto individuando il problema.",
                "Sulle reazioni della protagonista in parte è vero. L'epoca può anche entrarci ma tu hai confermato la mia sensazione di non riuscire più a entrare granché nei personaggi.",
                "Su questa frase hai pienamente ragione. Io stessa avevo dei dubbi ma alla fine l'ho lasciata così perché mi piaceva.",
                "Grazie, questo errore mi era del tutto sfuggito. Credo di farlo spesso quando accelero con la velocità di narrazione.",
                "In questo caso, il problema principale è stata la paura di ripetermi. Commettevo spesso questi errori e per non farli spesso abbrevio (male) le frasi.",
                "Città è l'unica colpa che do alla tastiera virtuale",
                "Mentre per il titolo hai ragione, all'inizio volevo postare la parte finale del racconto e, dopo aver cambiato il testo, mi sono scordata di cambiarlo.",
                "Questo è un gran bel complimento visto che amo Lestat. Diciamo che non ci avevo fatto caso, più che altro questo personaggio rappresenta una divinità di un mondo fantasy che sto creando e il suo modo di ragionare è molto carismatico.",
                "Capisco che questo frammento convinca poco e spero di poter riuscire a perfezionarlo. Grazie ancora per i consigli, mi saranno molto utili per migliorare"
            ],
            "timestamp": "2019-10-04T06:53:37Z",
            "url": "https://www.writersdream.org/forum/forums/topic/44644-progenie-vendicativa//?do=findComment&comment=790609"
        },
        {
            "post_id": 791203,
            "text": [
                "Ciao , grazie anche a te di aver letto il mio frammento e dei consigli.",
                "Penso che la mancanza di dettagli fosse dovuta alla fretta di arrivare al punto tuttavia sono totalmente d'accordo con te. Qualche accorgimento e descrizione in più può cambiare di gran lunga tutto il testo, ci sto già lavorando e ammetto che da tempo non entravo più così tanto nella psiche di un personaggio.",
                "In realtà i salti temporali erano voluto perché non volevo dilungarmi troppo su un punto non del tutto essenziale. Seguirò il tuo consiglio e vedrò di renderlo più chiaro al lettore.",
                "Lì ho voluto lasciare un po' di mistero per qualcosa che si svela in seguito. Narrando la leggenda subito avrei rischiato di rovinare la parte finale.",
                "Concordo con te sul fatto che la violenza sessuale sia una tematica d'impatto e ti ringrazio dei consigli. L'opinione di un lettore è sempre una buona spinta per migliorarsi e sono felice che tu mi abbia dato la tua"
            ],
            "timestamp": "2019-10-07T12:42:58Z",
            "url": "https://www.writersdream.org/forum/forums/topic/44644-progenie-vendicativa//?do=findComment&comment=791203"
        }
    ],
    "post_staff": [],
    "text": [
        "Mi sono incupita per un sogno che non ho mai sfiorato ma sorrido all'idea di aver sviluppato nuovi sogni per la quale vivere.",
        "Iniziò tutto quel giorno in cui mi risvegliai per terra, intontita e indolenzita. Ricordavo poco e nulla ed ero piena di ferite ma capii subito che il mio stato d'animo pieno di rabbia stava a significare qualcosa di importante.",
        "Mi alzai. Non ero il tipo di donna che resta a crogiolarsi nel proprio dolore. Non lo ero mai stava e mai lo sarei diventata.",
        "La veste strappata e il sangue sulle cosce mi fecero capire quello che mi era accaduto e allora, come per magia, ricordai il volto di colui che mi aveva fatto del male. Non solo aveva profanato il mio corpo ma anche l'anima.",
        "Non potevo credere che esistesse un uomo capace di rubare la purezza a una fanciulla come me. Un cavaliere! Un nobile!",
        "Eppure ricordavo certi attimi con precisione... sempre più precisione.",
        "Guardai il vicolo nel quale mi trovavo, in fondo si vedeva la porta del fabbro. Avrei voluto chiamare aiuto e denunciare l'accaduto, forse se fosse già stata l'alba e avessi visto quella porta aperta lo avrei fatto tuttavia non lo era. Ogni bottega era ancora chiusa e le persone del paese erano quasi tutte fra le braccia del dio del sonno. Man mano che passavano i minuti dimenticavo che la gente poteva aiutarmi e piuttosto cominciai a ricordarmi chi era diventato il mio nemico. Non potevo coinvolgere le persone che conoscevo; non per mettersi contro quell'uomo, in quel caso decisi di fare da sola.",
        "Lo accusai in pubblico ma fui allontanata.",
        "Il popolo nonostante mi avesse creduto non sarebbe intervenuto in mia difesa, eppure arrivò l'attimo in cui dovetti fuggire da quel luogo. Adesso portavo dentro di me il frutto di uno stupro.",
        "La voglia di vendetta mi spinse fino a una citta di nome Kheden, famosa proprio per il tempio che accoglieva tutte le divinità di Krimion.",
        "Ero distrutta. Non m'importava delle molteplici leggende che si raccontavano di quel posto. Rischiare di morire? Mi interessava solo cercare la vendetta, nonostante la creatura che portavo in grembo.",
        "Non appena varcai le porte del tempio, una forte presenza mi si piazzò davanti.",
        "Aveva artigli lunghi e affilati, eppure era un uomo. Perlomeno all'inizio sembrava umano ma dopo nei suoi occhi vibrò un oscuro riflesso e il suo viso sembrò quasi deformarsi.",
        "Mise in mostra gli artigli, sorridendo con aria malvagia. Il sangue sulle sue unghia gocciolava come se avesse appena colpito una povera vittima.",
        "«Hai una possibilità» ringhiò a tono di minaccia."
    ],
    "timestamp": "2019-09-28T08:27:36Z",
    "title": "Progenie vendicativa",
    "topic_id": 44644,
    "url": "https://www.writersdream.org/forum/forums/topic/44644-progenie-vendicativa/"
}