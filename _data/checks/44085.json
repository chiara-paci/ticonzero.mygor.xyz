{
    "author": {
        "author_id": 28093,
        "name": "Edu",
        "url": "https://www.writersdream.org/forum/profile/28093-edu/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Hai capito ! E brava!",
                    "entro subito in modalit\u00e0 ca\u00b0\u00b0\u00b0\u00b0\u00b0zo: visto che la frase \u00e8 un po' lunga e ostica mi risparmierei l'aggettivo \"ardite\", tanto dalla situazione che parole pu\u00f2 mai sussurrarle all'orecchio? \"Amore, sai, i tassi di interesse in questo periodo sono bassi, magari converrebbe accendere quel mutuo...\". Nah, si capisce lo stesso che parlano di altro.",
                    "detto cos\u00ec pare il nome di un pupazzo (anzi, di una pupazza). Frapporrei una virgola. E forse la metterei anche poco sopra, dopo \"Attento\". Ad ogni modo sarei pi\u00f9 parco con gli aggettivi.",
                    "Infatti ci ho gi\u00e0 ripensato: via sia \"duttile\" che \"atteno\". Zac zac zac!",
                    "... bei tempi quelli in cui ti limitavi alle scorregge!",
                    "In linea di massima, direi che stai usando forse meno virgole del dovuto. Certo, con le virgole bisogna sempre stare attenti a fare osservazioni, e non sono un esperto in materia, ma, qui, ad esempio, ne metterei una sia dopo proteina che dopo massa. Poco sopra avrei visto bene un inciso a \"nella penombra della sera\". Non torno pi\u00f9 sulla questione virgole, eh, fa conto che te lo segnalo un po' su tutto il racconto",
                    "cio\u00e8 gli si stende sopra? La uccider\u00e0!",
                    "Ah, ho capito... \u00e8 di fianco pure lui... ok ok",
                    "allenato?",
                    "e qui torna l'interrogativo... \u00e8 di fianco? \u00e8 di dorso? si rigira? \u00e8 un blob gelatinoso che sposta la schiena senza spostarsi?",
                    "we we we, puoi fare di meglio. gi\u00e0 se levi \"a tratti\" e \"sul seno\" va molto meglio.",
                    "per la precisione \u00e8 un tessuto spugnoso. Il mio \u00e8 in gomma piuma.",
                    "altra frase non entusiasmante per linearit\u00e0. Provo: tra steroidi e sterilit\u00e0 c'\u00e8 un nesso che va oltre le lettere in comune. Emy lo aveva capito nell'ultimo periodo.",
                    "Guarda, questa scelta terminologica \u00e8 talmente bella che la utilizzerei anche una terza e, perch\u00e9 no, una quarta volta",
                    "gli stava esplodendo in testa (?)",
                    "Prima mangiava lasciandola chiusa. Si infilava direttamente lei all'interno e mangiava da l\u00ec, giusto?",
                    "Non andrei a capo, visto che \u00e8 sempre lei a parlare. e magari Nutella lettera maiuscola.",
                    "Ma... cio\u00e8... ma perch\u00e9 tutte ste frasi un po' strampalate? A lungo andare appesantiscono. Pay attention",
                    "il \"pensa\" spunta proprio un po' a cavolo",
                    "Il racconto secondo me va sfrondato un po' tutto; molte frasi lunghe e un po' contorte. Questo \u00e8 un esempio di cosa puoi far fuori per lubrificare: se l'avesse lasciato dimenticando la porta aperta qualcosa sarebbe cambiato? Via il superfluo.",
                    "Beh, detto cos\u00ec sembra che l'amore mio di Max sono \"quei versi\"",
                    "Magari questa potrebbe essere buona come chiusa",
                    "Ooooook, modalit\u00e0 ca#####zo off.",
                    "Oh, finalmente un racconto che come tema non ha il corp...",
                    "OOOps.",
                    "Vabbe', va benissimo lo stesso. Ma lo riscriverei.",
                    "Sai che con te sono sempre sincero, cara socia. Lo sono quando ti dico che in meno di un anno ti ho visto fare passi da gigante, che non hanno riguardato tanto le idee (quelle gi\u00e0 le avevi, anche se secondo me sei migliorata anche l\u00ec) quanto una maggiore attenzione sulla scrittura. In questa prova, per\u00f2, a mio avviso, \u00e8 come se di questi progressi ti fossi dimenticata. Paecchi periodi da rivedere, l'impressione di un testo meno rivisto di altri. La cosa pesa molto sul racconto, che gi\u00e0 di per se arla di blob, se ci aggiungiamo altro blob scrittorio viene fuori un metablob eccessivo.",
                    "Vabb\u00e8, fa niente, non \u00e8 grave, bisogna pure lisciarne qualcuna, altrimenti, senza fallo, non c'\u00e8 mai progresso.",
                    "L'idea vale la pena di tenerla per buona. Ma va resa meglio.",
                    "A rileggerci"
                ]
            ],
            "timestamp": "2019-08-01T14:53:01Z",
            "title": "[FdI 2019-2] Dolce soffice",
            "url": "https://www.writersdream.org/forum/forums/topic/44022-fdi-2019-2-dolce-soffice//?do=findComment&comment=781440",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 27,
        "title": "Racconti",
        "url": "https://www.writersdream.org/forum/forums/forum/27-racconti/"
    },
    "num_chars": 2176,
    "num_commenti": 1,
    "num_posts": 11,
    "text": [
        "\u00abSignor Amati, a questo punto temo sia chiaro che vi \u00e8 stato un fraintendimento\u00bb, disse il Prof. Carta, \u00abma le assicuro che i termini contrattuali non potevano essere quelli che ha inteso lei. Il viaggio nel futuro \u00e8 fisicamente impossibile. Il futuro ancora non esiste. La call a cui lei ha risposto parlava chiaramente di viaggi nel passato, la disattenzione \u00e8 stata sua. Nessuno pu\u00f2 obbligarla a partire, questo \u00e8 certo. Ma ci sono le penali di recesso\u00bb.",
        "Gli sembrava troppo bello per essere vero. Il Futuro. Aveva risposto d\u2019impeto all\u2019annuncio per aspiranti viaggiatori nel tempo con l\u2019aspettativa di arrivare in un luogo (\u00e8 la parola adatta?) scevro da retaggi culturali retrogradi e omofobici. E invece\u2026 Si trattava di andare nel 1944, rimanendo l\u00ec a Vicenza. Ma chi ci vorrebbe mai andare nell\u2019Italia del 1944?",
        "\u00abBeh, un sacco di gente\u00bb, rispose Carta.",
        "\u00abUn sacco di gente ignora la storia, evidentemente\u00bb, disse secco Amati. \u00abSe 1944 deve essere, almeno mandatemi in qualche altro posto\u00bb.",
        "\u00abSignor Amati, si chiama viaggio nel tempo, non viaggio nello spazio. Non possiamo certo spostare il centro sperimentale con tutte le sue apparecchiature per mandarla ad abbronzarsi ai tropici\u00bb.",
        "Amati si innervos\u00ec. \u00abSenta, pensa che la destinazione sia un dettaglio? Lo sa cosa accadeva a Tonezza del Cimone? Passi che sono comunista, potrei nasconderlo. Passi pure che sono omosessuale, potrei nascondere anche quello (anche se mi peserebbe). Ma che sono ebreo no. Ho il pene circonciso, io!\u00bb.",
        "\u00abPu\u00f2 dire che \u00e8 mussulmano\u00bb.",
        "\u00abLei crede migliorerebbe la situazione?\u00bb.",
        "\u00abBeh, allora non lo esibisca\u00bb.",
        "\u00abMi sta prendendo in giro?\u00bb",
        "\u00abLe ripeto, nessuno pu\u00f2 obbligarla, ma ci sono le penali da pagare. E spero disponga di un certo reddito, perch\u00e9 annullare tutto coster\u00e0 molto. Le coster\u00e0 molto\u00bb.",
        "\u00abCerto non quanto essere deportato ad Aushwitz!\u00bb.",
        "\u00abChe esagerazione! In Italia non c\u2019erano di questi problemi\u00bb.",
        "A quel punto la pazienza di Amati fin\u00ec. \u00abLei \u00e8 un ignorante\u00bb, disse a Carta, gir\u00f2 i tacchi e usc\u00ec sbattendo la porta.",
        "\u201cSe questi sono gli scienziati, figurati l\u2019uomo qualunque\u201d, pens\u00f2 scendendo le scale. \u201cSe si continua di questo passo, per tornare nel 1944 non ci vorr\u00e0 la macchina del tempo\u201d."
    ],
    "timestamp": "2019-08-01T15:01:22Z",
    "title": "1944",
    "topic_id": 44085,
    "url": "https://www.writersdream.org/forum/forums/topic/44085-1944/"
}