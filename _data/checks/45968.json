{
    "author": {
        "author_id": 7049,
        "checks": {
            "contest": 0,
            "flag": true,
            "narrativa": 1,
            "poesia": 1
        },
        "name": "Eudes",
        "url": "https://www.writersdream.org/forum/profile/7049-eudes/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "toglierei la virgola, ma forse cancellerei anche il termine \"povero\". Sappiamo che è un taglialegna, si capisce che non sia ricco. Subito dopo scopriamo che ha perso moglie e figlia, quindi già la sua vita è piuttosto tragica. Eviterei altri termini che calchino la mano sulla condizione disgraziata del protagonista, quando non funzionali alla storia.",
                    "aggiungerei un -> prima si ubriacò e poi",
                    "a me il verbo \"scovare\" dà più l'idea di raggiungere qualcosa che si sta cercando. Invece il ritrovamento è casuale. Tornerei al consueto verbo \"trovare\" sinonimi come ritrovare, rinvenire, scoprire... ma alla fin fine trovare mi sembra il più calzante.",
                    "direi che questa profezia non si avvererà. Per colpa di Willem, ok, ma di fatto non si avvera.",
                    "già hai detto poco prima che \"piangeva a dirotto\", eviterei di enfatizzare tutte le espressioni in cui quest'uomo manifesta il suo dolore.",
                    "Quindi in pratica, il piano è imbrogliarlo e ci riesce. Se uno viene imbrogliato, prima o poi quello scopre l'imbroglio. Cosa che di fatto succede anche nel racconto. E allora perché Willem sarà così docile nel ridare i soldi al rigattiere? almeno una litigata ( tipo \"dovevi verificare prima! magari lo hai rotto tu!\") ci sarebbe stata bene, prima di farsi persuadere a riprenderselo.",
                    "Questo non spiega però:",
                    "a) perché la musica si fermasse quando Willem era sveglio;",
                    "b) perché la musica funzionasse anche alla presenza di soli estranei, come con la famiglia del rigattiere (anche se qui possiamo anche credere che lo scopo della figlia era proprio convincere il rigattiere a restituire il carillon;",
                    "Non sono convintissimo di questo",
                    "E meno male che la dea glielo ha appena detto! In effetti, non mi sembra uno che impari in fretta la lezione",
                    "Ecco, forse qui impara davvero qualcosa. Ma il tutto è relegato a una sola frase, ed è un peccato.",
                    "Mi sono piaciuti l'impostazione e il tono fiabesco della storia. Originale l'idea di ricorrere a una dea (e non le solite fate).",
                    "Sul carillon all'inizio mi è sembrato un po' troppo brusco... sembra quasi non fidarsi delle dea e volersene sbarazzare fin da subito! Ci può anche stare, visto che in fondo si era ubriacato nel tentativo di smaltire la rabbia e il dolore, ma forse serviva qualche passaggio in più per giustificare queste sue reazioni.",
                    "La morale finale non mi risulta chiarissima, anche se opterei per un \"dedicarsi a far sorridere gli altri può essere un modo per ritrovare il sorriso anche noi\", che mi sembra un bel messaggio, oltre quelli più consueti, ovvero che essere capaci di superare il dolore per tornare a vivere è la prima cosa che vorrebbero le stesse persone che ci hanno lasciato.",
                    "Insomma, per concludere, ci vedo dell'originalità, e in una favola non è mai facile, ma anche qualcosina da sistemare.",
                    "Alla prossima!"
                ],
                [
                    "Tranquilla, più o meno abbiamo detto la stessa cosa, quindi vuol dire che si comprendeva."
                ]
            ],
            "timestamp": "2020-01-12T23:10:02Z",
            "title": "[N2019-3B] Il carillon",
            "url": "https://www.writersdream.org/forum/forums/topic/45955-n2019-3b-il-carillon//?do=findComment&comment=811966",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 5452,
    "num_commenti": 1,
    "num_posts": 12,
    "post_after": [
        {
            "post_id": 812186,
            "text": [
                "Ciao, Johnny!",
                "Ho postato un pezzo di 16 anni fa, ma credo che tu abbia colto bene le intenzioni di quando la scrissi.",
                "A rileggermi adesso provo un misto di tenerezza e imbarazzo verso il me stesso di allora.",
                "Ciao, Poez! Grazie per il consiglio, ma meglio di no.",
                "Verrebbe probabilmente meno sdolcinata ma anche molto più disillusa.",
                "Forse meglio lasciarla così, come un ricordo del passato.",
                "Grazie a entrambi per lettura e commento!"
            ],
            "timestamp": "2020-01-13T19:03:18Z",
            "url": "https://www.writersdream.org/forum/forums/topic/45968-i-tuoi-piccoli-gesti//?do=findComment&comment=812186"
        },
        {
            "post_id": 812759,
            "text": [
                "Non l'ha mai letta.",
                "Infatti mi imbarazzava postarla. E' sdolcinata, a tratti ingenua, composta soprattutto da rime semplici e senza nessun rispetto della metrica però se il risultato è che",
                "allora forse va bene così.",
                "Grazie per il passaggio e per l'apprezzamento (e grazie anche a mhayli)"
            ],
            "timestamp": "2020-01-15T18:44:02Z",
            "url": "https://www.writersdream.org/forum/forums/topic/45968-i-tuoi-piccoli-gesti//?do=findComment&comment=812759"
        },
        {
            "post_id": 813286,
            "text": [
                "Ciao,",
                "e grazie per il bel commento. Ritengo più bello il commento che la poesia, in realtà.",
                "Mai stato, e di sicuro non merito la maiuscola. Anche se, prima di cimentarmi coi racconti, provavo a scrivere in versi ma, grossomodo, ho smesso prima dei 30 anni (con poche eccezioni, in cui ho provato a rigiocare con le rime).",
                "In ogni caso qui sul wd, è la quarta che posto.",
                "in effetti in rima ho sempre scritto cose che erano a metà strada tra un tentativo di canzone e una poesia. Li ho sempre chiamati soltanto \"testi\" proprio perché li ritenevo indegni di essere accostati alle une o alle altre.",
                "L'ha ispirata una persona reale. Una che ripeteva spesso di \"non essere niente di speciale\". L'idea era di scriverla e mostrargliela: \"la non ho niente di speciale ha ispirato questo. Ma poi non l'ho fatto.",
                "L'idea era quella.",
                "Pur essendo pensata per qualcuno, come sempre quando si scrive, volevo che avesse un carattere generale, qualcosa su cui uomini o donne qualunque, almeno in parte, potessero riconoscersi, come hanno detto in un commento precedente:",
                "O, almeno, volevo che ci si potesse vedere anche questo.",
                "E anche il finale possibilista ma insicuro diciamo che è voluto, visto che non tutte le coppie durano per sempre."
            ],
            "timestamp": "2020-01-18T14:52:38Z",
            "url": "https://www.writersdream.org/forum/forums/topic/45968-i-tuoi-piccoli-gesti//?do=findComment&comment=813286"
        }
    ],
    "post_staff": [
        {
            "author": {
                "author_id": 18586,
                "name": "Anglares",
                "url": "https://www.writersdream.org/forum/profile/18586-anglares/"
            },
            "post_id": 812318,
            "text": [
                "(e mi collego anche a quanto ti ho detto nel precedente intervento sul commento dell'altro giorno).",
                "La prima regola di un buon commento è la sua utilità per chi lo legge. Se hai un'opinione su un testo devi svilupparla e portare l'autore (e tutti quelli che leggono il commento) a capirla. Non basta citare pezzi del testo e scrivere sotto \"virgola\" o fare delle osservazioni sbrigative. Ma la cosa che va evitata è di postare più testi nella stessa discussione: non può farlo l'autore e non può farlo chi commenta. Avresti dovuto spiegare all'autore il perché la forma che suggerisci è secondo te più adatta; i commenti servono per migliorarsi.",
                "Nel WD c'è spazio per tutto, per i commenti lampo, per il gioco, ma al primo posto viene la scrittura. Passi tantissimo tempo nel forum, hai le conoscenze tecniche per affrontare l'analisi di un testo, quindi potresti fare molto di più.",
                "I tuoi frequenti commenti non possono essere solo un giochino. Possiamo accettarlo da chi è nuovo, da chi ha un bagaglio tecnico minore o da chi interviene poco.",
                "Ti invito a utilizzare il tuo tempo in officina per fare un lavoro più utile a tutti e più conforme allo spirito del WD.",
                "Per non togliere ulteriore spazio a questa discussione invito a fare eventuali repliche tramite MP."
            ],
            "timestamp": "2020-01-14T09:27:26Z",
            "url": "https://www.writersdream.org/forum/forums/topic/45968-i-tuoi-piccoli-gesti//?do=findComment&comment=812318"
        }
    ],
    "text": [
        "Ogni mattino scorre via sempre uguale,",
        "colazione e un’occhiata al giornale,",
        "l’oroscopo annuncia l’ennesimo giorno speciale",
        "e tu ci credi, perché ti piace sognare…",
        "Ma poi è meglio sbrigarsi!",
        "Vestirsi, per non fare tardi al lavoro",
        "e mentre ti trucchi",
        "sono lì che ti guardo.",
        "Un po’ imbarazzata, abbassi lo sguardo",
        "poi però chiedi",
        "se i capelli stiano meglio sciolti o raccolti.",
        "Cosa importa? per me è lo stesso",
        "sono morbidi e splendidi lo stesso…",
        "Donna fuori e bambina dentro,",
        "il tuo umore dipende dal tempo.",
        "Ma poi che c’è di male",
        "se ti fa paura ancora il temporale?",
        "quasi ci spero per vederti in cerca",
        "delle mie braccia e tenerti stretta…",
        "E quando ti guardi allo specchio",
        "non c’è parte del tuo corpo",
        "a cui non trovi difetto,",
        "quando piangi",
        "per questioni anche da niente,",
        "quando invece ridi",
        "per una scena divertente",
        "e quando sorridi",
        "ad un complimento",
        "mi dai del bugiardo",
        "ma io mica mento…",
        "Donna fuori e bambina dentro,",
        "mi piaci perché sei vera,",
        "ingenua forse, ma sincera",
        "e più di qualsiasi modella",
        "ai miei occhi appari più bella.",
        "Tu stammi vicino,",
        "sei il sogno",
        "con cui mi sveglio il mattino…",
        "Sempre alla ricerca di una meta,",
        "poi hai la fissa della dieta",
        "ma invece, dammi retta",
        "anche così resti perfetta;",
        "se può bastarti, io ti apprezzo",
        "con i tuoi vizi, le manie,",
        "le debolezze e tutto il resto,",
        "per ogni tuo piccolo gesto…",
        "…da quello che c’è in te,",
        "da come prepari il caffè,",
        "il tuo essere insicura",
        "e se anche il buio ti fa paura",
        "chi se ne frega,",
        "c’è luce nei tuoi occhi",
        "e quella può bastare",
        "ad illuminare la vita a tutti e due…",
        "Spesso te ne stai sulle tue,",
        "è vero che faccio fatica a capirti",
        "quando qualcosa ti stanca",
        "o cos’è che ti manca.",
        "Ogni tanto vedo che piangi,",
        "ti asciughi le lacrime",
        "un po’ ti vergogni",
        "ma una lacrima",
        "non è che una carezza",
        "che ti conforta l’anima",
        "intrisa di tristezza…",
        "Anche la nostra storia",
        "procede tra ombre e nuvole,",
        "rischiarite e pieno sole;",
        "non so cosa ci voglia",
        "a rendere stabile il sereno,",
        "sarà che sono un uomo",
        "ed il tuo mondo",
        "non lo capisco fino in fondo…",
        "Romantica sognatrice,",
        "scusami, se non ti rendo felice",
        "non è che non ci provi",
        "ma cosa vuoi,",
        "persino la mia vita",
        "trascino con fatica,",
        "nel frattempo tu",
        "non tenerti tutto dentro",
        "e non lasciare che",
        "soltanto i tuoi gesti",
        "parlino di te…",
        "…come quando ansiosa",
        "con un dito ti sfiori",
        "tra i capelli una ciocca",
        "e se commetti una gaffe",
        "ti mordi le labbra",
        "e ti senti una sciocca;",
        "quando poi",
        "sei nervosa",
        "ti mangi le unghie",
        "e comunque",
        "sei gelosa,",
        "sia delle tue cose",
        "che di me…",
        "Mix di dolcezza,",
        "tenacia ed ironia,",
        "a ridarti il buonumore",
        "può bastare una canzone,",
        "lunatica,",
        "o proprio isterica,",
        "hai uno sguardo seducente",
        "e facilmente ti commuovi,",
        "malinconica",
        "quando meno te l’aspetti",
        "riaffiora in te la nostalgia",
        "per qualcosa in cui credevi",
        "e non sei mai riuscita",
        "a mandar via…",
        "La fantasia",
        "è il tuo rifugio sicuro",
        "dalle delusioni",
        "di una grigia realtà,",
        "se mi cerchi però",
        "lo sai che son qua,",
        "per darti conforto,",
        "per darti coraggio",
        "o semplicemente",
        "per darti un abbraccio…",
        "So che una donna",
        "se anche ti vuol bene",
        "non per questo t’appartiene,",
        "e se pure sarà",
        "soltanto una bugia,",
        "tu",
        "lasciati credere mia…",
        "Mi rimproveri sempre",
        "di non notare mai niente,",
        "nessun tuo cambiamento,",
        "a stento mi accorgo",
        "se hai tagliato i capelli",
        "o smalto alle unghie,",
        "se usi un nuovo rossetto",
        "o indossi",
        "un bracciale diverso,",
        "ma per me",
        "puoi fare come ti pare,",
        "il fatto è che tu",
        "non puoi piacermi di più,",
        "mi basti",
        "così come sei",
        "coi tuoi pregi e i tuoi nei,",
        "e se quando ti vesti",
        "mi chiedi “come sto?”",
        "io in fondo che ne so?",
        "La verità, se la vuoi,",
        "è un po’ cruda",
        "ma io ti preferisco",
        "soprattutto nuda.",
        "Se mi guardi con quegli occhi,",
        "ogni volta che mi tocchi,",
        "se abbracciati andiamo in giro",
        "o quando sento il tuo respiro",
        "sulla pelle,",
        "ogni volta che ti sono vicino",
        "o quando nel letto",
        "il tuo viso",
        "appoggi al mio petto",
        "e con le braccia ti ci stringi",
        "come fosse il tuo cuscino,",
        "se ti mordo un orecchio",
        "e ti bacio sul collo,",
        "se vedo",
        "quelle espressioni nel viso",
        "mentre perdi il controllo,",
        "il tuo seno ha il sapore",
        "di un frutto proibito,",
        "il tuo odore",
        "profuma la stanza.",
        "So che di te",
        "non potrò più fare senza,",
        "sei complicata a volte",
        "però resti il fuoco",
        "che mi accende la notte.",
        "Ti vedo spesso",
        "maledire il tuo aspetto,",
        "forse pensi",
        "che qualcosa ci manchi",
        "per essere bella davvero,",
        "o che magari",
        "siano troppo abbondanti",
        "i tuoi fianchi",
        "ma sono sincero",
        "quando ti dico",
        "che nel tuo viso",
        "o in tutto il resto del corpo",
        "in te",
        "non ci sia nulla di troppo,",
        "Non hai bisogno",
        "d’invidiare",
        "le donne dei rotocalchi,",
        "né le prime pagine",
        "che i giornali dedicano loro",
        "per lo spazio",
        "di una sola settimana,",
        "di una bella copertina,",
        "per dimenticarsene",
        "e cercarne altre",
        "da mettere in vetrina.",
        "Forse non sarai mai",
        "la prescelta dalle folle,",
        "colei per cui impazzire",
        "e soddisfare",
        "tutte le sue voglie,",
        "ma la fama,",
        "se anche dura,",
        "ti lascia nella paura",
        "di perderla in soffio,",
        "ti getterà nello sconforto",
        "il tempo che ti invecchia",
        "od una ruga in più sul volto,",
        "soffrirai le pene",
        "di chi non vuole uscire dalle scene...",
        "Io non saprò mai darti",
        "né fortuna né ricchezza,",
        "soltanto se vorrai",
        "affetto e tenerezza,",
        "che prometto",
        "non ti lasceranno",
        "al disfiorire",
        "della tua bellezza.",
        "Mi perderò sempre",
        "nei tuoi occhi, nella voce",
        "nei tuoi sorrisi e nei tuoi gesti,",
        "in tutte quelle piccole cose",
        "che ti porterai dietro",
        "come parte di te,",
        "sopporterò i difetti",
        "con la consapevolezza",
        "di chi ci guadagnerà",
        "più di quanto perda…",
        "Anche se la vita in due",
        "non sarà mai facile,",
        "come proteggere",
        "un dipinto antico",
        "dal valore immenso",
        "ma pur sempre fragile,",
        "farò di tutto",
        "per tenerne vivi i colori,",
        "perché non si deteriori",
        "con il passare del tempo",
        "e non ceda alle insidie",
        "nascoste al suo interno,",
        "perché duri l’incanto",
        "di sentirti accanto,",
        "se tu tendi la mano",
        "il nostro futuro",
        "può arrivare lontano,",
        "superare",
        "qualunque sfida,",
        "e persino durare",
        "tutta una vita."
    ],
    "timestamp": "2020-01-12T23:18:39Z",
    "title": "I tuoi piccoli gesti",
    "topic_id": 45968,
    "url": "https://www.writersdream.org/forum/forums/topic/45968-i-tuoi-piccoli-gesti/"
}