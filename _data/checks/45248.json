{
    "author": {
        "author_id": 17729,
        "checks": {
            "contest": 1,
            "flag": true,
            "narrativa": 0,
            "poesia": 0
        },
        "name": "Vincenzo Iennaco",
        "url": "https://www.writersdream.org/forum/profile/17729-vincenzo-iennaco/"
    },
    "checks": {
        "num_chars": true,
        "timestamp": false,
        "valid": 0.0,
        "weight": false
    },
    "closed": false,
    "commenti": [],
    "commenti_weight": 0,
    "expected_weight": 1,
    "forum": {
        "forum_id": 145,
        "title": "Contest aperti",
        "url": "https://www.writersdream.org/forum/forums/forum/145-contest-aperti/"
    },
    "num_chars": 3812,
    "num_commenti": 0,
    "num_posts": 1,
    "post_after": [],
    "post_staff": [],
    "text": [
        "Traccia di mezzanotte",
        "@avvintacomeledera faceva i suoi numeri alla sbarra. @dueocchicosì scolò il suo whisky in un sorso. La notte fiammeggiava di fuochi fatui sulla collina. Quando due sagome indistinte si stagliarono sul crinale inondato dal chiarore lunare.",
        "#unanottegiustapermorire.",
        "@ilfantasmadiViryl si grattò il testicolo destro e si accese una paglia. @giulianatuttatana lo redarguì che il fumo fa male.",
        "#campagnadisensibilizzazionevana. In quanto erano entrambi già morti, trapassati. #fumatidall'eternità.",
        "“La forza dell'abitudine, tesoro” si schernì @giulianatuttatana .",
        "La luna era un pallone di luce spettrale e i due fantasmi facevano la loro porca figura scendendo dal crinale della collina.",
        "@avvintacomeledera ora stava facendo i suoi numeri alla sbarra di @dueocchicosì , nell'occasione diventato @unamazzatanta .",
        "@unamazzatanta in realtà si chiamava Mario Rossi. All'atto della registrazione all'anagrafe, in quanto 2.000.000.000esimo Mario Rossi, era stato omaggiato col Premio Speciale dell'Omonimia, un fasciatoio della Poppabimbetti© e un cesto di mortazza culatello e squacquerone offerto dalla Pro Loco di roncobilacciosvincolo.com.",
        "@pierinolapeste si sganasciava dal ridere alla finestra di Windows®.",
        "Come si abbarbicava al traliccio, quell'edera. @pierinolapeste pulì la bava dalla tastiera e digitò: @troiaperloccasione #prendilotutto likkalo CONDIVIDI.",
        "@troiaperloccasione si deterse gli angoli della bocca con un panno di Asciugastrutto© (s'era lordata con la DOP del Rossi), infilò i soldi nella mutandina in pizzo calabro e uscì dalla finestra.",
        "Una pedana in legno oscillò sulla catasta e sotto i suoi piedi. @troiaperloccasione franò #avalanga in uno scricchiolio di legna e ossa rotte. Tirò giù una madonna, che s'infranse al suolo in mille cocci frastagliati: #madonnaaddolorata e @donnadolorante .",
        "@pierinolapeste si sganasciava al kubo.",
        "Fort night. #veryveryfort.",
        "@ilfantasmadiViril e @giulianatuttatana si ectoplasmarono catapultandosi alla finestra (o si catapultarono ectoplasmandosi, se preferite). Due tendine svolazzanti su #unanottegiustapermorire.",
        "@pierinolapeste zompò dalla sedia ergonomica (in pratica si disergonomizzò, o scompose alquanto, se preferite), in un moto convulso digitò [hjkgfkh] (che tradotto starebbe per \"aaah\"). @ilgrandescrittore computò: [che succede @pierry ?] col portatile sul divano. “Non metterti pure tu, che già c'ho il mio blocco sul groppone”.",
        "@pierry era impietrito, non riusciva a proferir né “ba” né [hjkgfkh]. Aveva il blocco da spettro. Anzi, due. Alla finestra. In una chiara notte di luna.",
        "#altamarea",
        "ANSIA®",
        "#bassamarea",
        "ANSIA®",
        "@pierry non resistette e se la fece addosso.",
        "[pisciasotto] gli twittarono @igemellini dalla stanza accanto.",
        "[pisciasotto] wozzappò @billyilbullo da casa sua.",
        "Dabbasso suo padre @ilgrandescrittore venne folgorato da un'improvvisa scintilla d'ispirazione:",
        "...la luna è alta nel cielo la luna è alta nel cielo la luna è alta nel cielo la luna è alta nel cielo...",
        "Sotto una luna alta nel cielo:",
        "@donnadolorante frignava tra assi di legno spezzate;",
        "i cocci di #madonnaaddolorata si ricomponevano come i cyborg della tivù. #perchédioesiste;",
        "@pisciasotto frignava in camera sua.",
        "@ilfantasmadiViryl e @giulianatuttatana si smaterializzarono all'istante. In pratica continuarono ad essere se stessi e ripresero la china della collina. #perchéifantasminonesistono.",
        "Ma forse neanche Dio esiste (o non è momentaneamente connesso, se preferite).",
        "Soltanto il blocco dello scrittore ha consistenza e sussistenza.",
        "Soltanto una chiara notte di luna ha la sua influenza. Sulle maree e sopra le nostre teste.",
        "#bastasaperascoltare.",
        "@ilgrandescrittore entrò nella stanza, prese @pisciasotto e lo spezzò, un braccino e poi l'altro, lo diede ai suoi fratelli e scrisse:",
        "...lanottemordelanottemordelanottemordelanottemordetelanottemortelanottemortelanottemorte..."
    ],
    "timestamp": "2019-11-17T20:05:28Z",
    "title": "[MI 130] #unanottegiustapermorire",
    "topic_id": 45248,
    "url": "https://www.writersdream.org/forum/forums/topic/45248-mi-130-unanottegiustapermorire/"
}