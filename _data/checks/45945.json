{
    "author": {
        "author_id": 29420,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Poeta Zaza",
        "url": "https://www.writersdream.org/forum/profile/29420-poeta-zaza/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Eccomi da te, , nel ruolo autoinflitto di CddS (Commentatrice degenere di Scrittopoli).",
                    "La strada verso Villa Ortica",
                    "Un giorno lessi da qualche parte che ogni città ha una propria voce. Quella volta mi sembrò una stronzata. Eppure, se a distanza di tempo mi tornò in mente,",
                    "mi torna in mente",
                    "vuol dire che mi aveva colpito più di quanto credessi. Ci ripensai mentre uscivo dal treno,",
                    "forse, è più elegante dire:mentre uscivo dalla stazione,",
                    "L’ascolto al telefono e più mi sembra che i due suoni si avvicinino.",
                    "forse meglio: Più l'ascolto al telefono e più mi sembra che i due suoni si avvicinino.",
                    "Forse, oltre ad avere una voce, una città deve tenere pure una propria parola.",
                    "Ooooh!",
                    "Sì. Ooooh! Fosse per me, a Rivabella assegnerei questa. Un’onomatopea. Lo stupore dei bambini in un paese fatto per lo più di vecchi perché i giovani vanno via. Il pensiero di un Ooooh! esclamato dalla bocca sdentata di Zì Rocco mi fa sorridere, però è un sorriso un po’ malinconico, di come mi faceva sorridere lui, con i suoi modi aggrappati così indietro nel tempo da fare l’effetto di un grammofono in un negozio di ipod.",
                    "Molto d'effetto questo pezzo!",
                    "Novantotto anni, vissuti tutti in un piccolo borgo di come se ne incontrano mille su e giù per lo stivale, soprattutto giù. Credo avesse molto coraggio, perché in certi posti c’è ne vuole più a restare che a partire.",
                    "A Rivabella non c’è il mare,",
                    "punto e virgola",
                    "l’unica riva presente era quella di un fiumiciattolo dal lato opposto alla Villa che s'asciugò di colpo nei primi anni Cinquanta. Era su quella proda che aveva costruito la casa in cui viveva, Zí Rocco, e pure se il fiume non c'era più, per qualcuno era ancora u' piscaturu di ghiozzi di rigagnolo.",
                    "Zí Rocco non era mio zio, ma lo era per tutto il paese. Lui c’era da prima di chiunque altro, era come la quercia secolare che il figlio del contadino guarda con riverenza. Anche se non ufficialmente, negli ultimi anni era considerato da tutti il guardiano di Villa Ortica perché era lui a curarne il giardino e a mettere una pezza dove ce n’era bisogno. Dev'essere per questo che quando morì, seppure fossi già lontano e non lo vedessi da tempo, la notizia mi raggiunse subito e ci mise parecchio a mollarmi. Immagino sia stato lo stesso per gli altri andati via.",
                    "Gli andati via . Non è male come definizione. Emigrati non mi è mai piaciuta, perché sembra far strada a un carico di nostalgia che per un ragazzo non dovrebbe essere già così familiare.",
                    "Percorrendo i vialetti del paese",
                    "virgola",
                    "transitai accanto ad alcune delle loro case, degli altri andati via. Disposte una dopo l’altra erano come vasi per gerani vuoti.",
                    "vasi vuoti per gerani.",
                    "Nel cortile che la attorniava",
                    "virgola",
                    "gli alberi ornati dalle luminarie erano fuochi dorati e scintillanti. Tutto l’edificio era un brillio e uno sfavillio che lasciò a bocca aperta la città intera, me compreso.",
                    "Villa Ortica risaliva ai primi dell’Ottocento. Non era l’edificio più antico del paese, perché c’era la chiesa di Padre Mario che era lì nel centro della piazza da almeno duecento anni prima. Però era quello di maggior valore, l’unico segnato sui cartelli marrone che indicano la presenza di un edificio di dote storica o artistica a un ipotetico turista. Era appartenuto a una famiglia aristocratica , a un barone che ne aveva fatto la propria residenza campestre,",
                    "ma non ricordo come era finita col tempo nelle proprietà comunali, diventando la Tour Eiffel di Rivabella , un gioiello da tenere lucido e vivo.",
                    "Perché andare all'estero coi riferimenti, quando puoi usare un simbolo di casa tua, ad esempio,il Colosseo?",
                    "Eppure quel Natale fu la prima occasione che la capivo, la prima che ci incontravamo, lei così seducente e io forse non del tutto maturo ma già non più bambino, come quando a una compagna di scuola rivolgi una timida parola d’apprezzamento perché la vedi per la prima volta con trucco e rossetto alla luce della sera e i suoi occhi smettono di stare bassi e i tuoi cominciano.",
                    "cominciano ad abbassarsi.",
                    "Era un Ooooh! di sorpresa quello di Laura, e scendevamo giù lungo la contrada e costeggiavamo la Villa",
                    "virgola",
                    "ammirandone l’imponenza e l’eleganza prima di arrivare a scuola.",
                    "Sì, il nostro è il tempo dei genitori e dei fratelli bidimensionali, e per i nostri genitori dei figli bidimensionali, perché la lontananza ci ha abituato a vederci proprio così, su un ritaglio di plastica, che se è vero che almeno ci avvicina per un pezzetto di giornata ogni tanto, ugualmente ci priva di una dimensione, e non a caso è quella della profondità.",
                    "bell'espressione!",
                    "Quando girai le spalle a un rudere curvo e disfatto, un Ooooh! mi scoppiò in petto, grido del tempo che passa.",
                    "Sula decadenza di quanto, da giovani, ci era sembrato opulento e meraviglioso. Bel finale!",
                    "CddS Zaza"
                ]
            ],
            "timestamp": "2020-01-11T16:55:00Z",
            "title": "[N2019 - 3B] La strada verso Villa Ortica",
            "url": "https://www.writersdream.org/forum/forums/topic/45939-n2019-3b-la-strada-verso-villa-ortica//?do=findComment&comment=811624",
            "weight": 1
        },
        {
            "checks": {
                "timestamp": true,
                "valid": 1
            },
            "text": [
                [
                    "Eccomi da te, , nel ruolo autoinflitto di CddS (Commentatrice degenere di Scrittopoli).",
                    "Dopo un paio d'ore i due si appartano per sussurrarsi le urgenze e scambiarsi le energie dei vent'anni",
                    "virgola",
                    "visti solo dalle stelle.",
                    "bell'immagine.",
                    "Aspetta che il camion parta, poi si avventa sui cassonetti. Le mani sporche aprono frenetiche gli scatoloni accumulati sul marciapiede: un servito",
                    "refuso per servizio",
                    "Quando Giacomo lo vede arrivare col saccone sulle spalle, si alza di scatto dal gradino della ex pasticceria; un buon posto, che gli è costato una cicatrice sulla fronte.",
                    "un buon modo di mostrare il barbone, invece di dirlo a chiare lettere. Ok!",
                    "Il tuo racconto, Talia, mi ha lasciato delle sensazioni contrastanti. Ti spiego. Mi presenti un ragazzo che ama la pace, la musica e l'amore e me lo fai ritrovare, trent'anni dopo, nelle",
                    "vesti di un barbone che si arrabatta a vivere tra i rifiuti, più o meno importanti, che trova nei cassonetti. Non so, non mi basta ritrovarlo così, senza altre informazioni sull'involversi delle sue aspirazioni. Scusami.",
                    "Comunque, coerente con l'impostazione che hai dato al racconto, ecco il finale malinconico e in linea con le diverse dimensioni dei due protagonisti.",
                    "Per il resto, mi piace il tuo modo di scrivere, e trovo ben caratterizzato il rapporto tra i due barboni nel loro accettarsi e integrarsi 'un l'altro.",
                    "Una bella idea quella di fare cantare Yesterday dei Beatles a Stefano, sia all'inizio che alla fine, con la stessa chitarra, perduta e ritrovata, intatta.",
                    "Nel finale, si sente la stretta di una disincantata mancanza di motivi di riscatto, quasi bastasse la nostalgia di qualcosa che comunque si è vissuto.",
                    "Hai uno stile che trascina il lettore a seguirti, scorrevole, chiaro negli sviluppi e corretto nella forma.",
                    "A rileggerti!",
                    "CddS Zaza"
                ]
            ],
            "timestamp": "2020-01-11T21:54:52Z",
            "title": "[N2019 - 3A] Yesterday",
            "url": "https://www.writersdream.org/forum/forums/topic/45951-n2019-3a-yesterday//?do=findComment&comment=811714",
            "weight": 1
        }
    ],
    "commenti_weight": 2,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 316,
    "num_commenti": 2,
    "num_posts": 3,
    "post_after": [],
    "post_staff": [
        {
            "author": {
                "author_id": 18586,
                "name": "Anglares",
                "url": "https://www.writersdream.org/forum/profile/18586-anglares/"
            },
            "post_id": 811672,
            "text": [
                "il tuo commento al netto delle citazioni è troppo breve. Fai un uso eccessivo delle citazioni e spesso confondono anziché aiutare. Siamo in un forum di scrittura è un commento contenente un'analisi articolata è più utile, inoltre ho notato che spesso citi ampie parti se non tutto il testo e questo non aiuta a individuare il punto su cui stai rivolgendo la tua analisi.",
                "Devi anche considerare che in futuro l'autore potrebbe voler rimuovere il testo e quotarlo interamente (qui non lo fai ma altre volte sì) può creare dei problemi.",
                "Hai le capacità per scrivere dei commenti più accurati e sei qui abbastanza da conoscere il funzionamento dell'officina, quindi mi aspetto un atteggiamento più attento su questi aspetti.",
                "Chiudo per commento insufficiente."
            ],
            "timestamp": "2020-01-11T19:21:39Z",
            "url": "https://www.writersdream.org/forum/forums/topic/45945-lobiettivo//?do=findComment&comment=811672"
        },
        {
            "author": {
                "author_id": 18586,
                "name": "Anglares",
                "url": "https://www.writersdream.org/forum/profile/18586-anglares/"
            },
            "post_id": 811743,
            "text": [],
            "timestamp": "2020-01-11T23:44:33Z",
            "url": "https://www.writersdream.org/forum/forums/topic/45945-lobiettivo//?do=findComment&comment=811743"
        }
    ],
    "text": [
        "Questo, ti dico,",
        "che cerca il bene tuo, è l’amico;",
        "che sbalza le sue paure, in una notte nera,",
        "per scacciare le tue, d’ogni maniera,",
        "e mentre lui s’ingegna ad aiutarti,",
        "sia l’umore incagliato - sollevarlo -",
        "sia il cuore imprigionato - liberarlo –",
        "tu lo guardi ed apprezzi il tentativo:",
        "maldestro o no, raggiunge l’obiettivo."
    ],
    "timestamp": "2020-01-11T17:36:32Z",
    "title": "L'obiettivo",
    "topic_id": 45945,
    "url": "https://www.writersdream.org/forum/forums/topic/45945-lobiettivo/"
}