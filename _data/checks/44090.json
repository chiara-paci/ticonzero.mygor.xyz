{
    "author": {
        "author_id": 29420,
        "name": "Poeta Zaza",
        "url": "https://www.writersdream.org/forum/profile/29420-poeta-zaza/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "virgola",
                    "facendo sgambettare lesti i piedi piccoli",
                    "preferirei \"i piccoli piedi\"",
                    "ed evitando accuratamente la parte polverosa della strada\u2026ci mancava solo di arrivare lurido e la frittata era fatta.",
                    "sarebbe stata completa.",
                    "Fortunatamente stava cantando",
                    "risuonando",
                    "l\u2019ultimo rintocco delle dodici quando spinse, cercando di nascondere quanto fosse trafelato, l\u2019uscio di legno pesante e: \u00abeccomi!",
                    "\u00abEccomi!",
                    "Serve acqua dalla fonte?\u00bb per mostrarsi attento; la madre",
                    "per mostrarsi attento. La madre",
                    "alz\u00f2 gli occhi dalla pentola in cui ribolliva la zuppa di ceci, patate ed erbette, lasci\u00f2 illuminare il viso da un sorriso a falce di luna e gli fece cenno di accomodarsi.",
                    "(meglio fare un nuovo capoverso, qui come in altri casi, se no la scrittura del brano appare tutta affastellata e poco chiara, a mio avviso).",
                    "Era piena estate,",
                    "meglio due punti",
                    "i venti caldi da sud avevano iniziato a sferzare l\u2019isola con continuit\u00e0 e cielo e mare erano un tutt\u2019uno in cui perdersi. Nino esplorava i dintorni da mattino a sera, in bici fino a dove i sentieri lo permettevano, non perdendo occasione per scoprire nuovi anfratti. Questa volta voleva spingersi fino al lato pi\u00f9 impervio, quello della alte scogliere, quello che gi\u00e0 una volta aveva raggiunto, faticando e seguendo con dovizia gli insegnamenti di pap\u00e0.",
                    "Doveva partire non appena pranzato e tenere un ritmo sostenuto di pedalata per una trentina di minuti; quindi si saliva, avrebbe forse dovuto spingere per raggiungere il punto pi\u00f9 alto del promontorio per poi aver strada libera e lasciarsi lisciare dall\u2019aria fresca.",
                    "Meglio spezzare questa lunga frase, ad esempio cos\u00ec:",
                    "Doveva partire non appena pranzato e tenere un ritmo sostenuto di pedalata per una trentina di minuti. Quindi si saliva, e avrebbe forse dovuto spingere per raggiungere il punto pi\u00f9 alto del promontorio. Poi, avrebbe avuto strada libera per lasciarsi lisciare dall\u2019aria fresca.",
                    "Sergio stava riposando all\u2019ombra del pergolato e nel contempo rimuginava sulle modifiche da fare al dipinto;",
                    "qui, invece del punto e virgola, sono preferibili i due punti",
                    "i toni cobalto e amaranto non lo convincevano e, con calma,",
                    "non lo convincevano. Con calma,",
                    "non appena si fosse presentata la luce corretta, avrebbe ripreso a lavorare.",
                    "Era stato un uomo socievole e agiato fino a quando la incontr\u00f2:",
                    "quando incontr\u00f2 lei",
                    "fu un amore a prima vista e purtroppo anche breve. Un anno, poi la famiglia di lei si trasfer\u00ec oltreoceano e, nonostante le cieche promesse iniziali, la loro unione naufrag\u00f2 velocemente. Decise di non essere portato per gli affari di cuore e che fosse il momento di dedicarsi a s\u00e9, alle pulsioni che percepiva scontrarsi nel suo animo, ramingo ed eremita",
                    "qui un punto fermo, NON la congiunzione, fai respirare il lettore",
                    "e la La propriet\u00e0 del nonno materno, sperduta su un isolotto, gli parve subito perfetta. Andava in paese una volta al mese per le provviste, soprattutto non mancava mai di fermarsi a fare incetta di otri di vino da \u2018Ntoni, un anziano mezzadro con cui aveva fatto quasi amicizia. Le giornate erano segnate dal suo umore, dallo stomaco, dal chiarore in veranda; orologi e telefoni non esistevano, regole e preoccupazioni nemmeno. Vers\u00f2 un bicchiere di rosso e subito un altro: assaporava con gusto, questa volta \u2018Ntoni aveva fatto un\u2019ottima vendemmia e il risultato finale era profondo, rotondo e profumato. Deglut\u00ec e inizi\u00f2 a preparare i colori, quando un tonfo improvviso lo sorprese.",
                    "Nino, incuriosito dalla casupola sul finire dell\u2019orizzonte, non aveva rallentato e adesso stava scendendo senza riuscire a decelerare. \u201cMaledetti freni!\u201d pensava, \u201cavrei dovuto sistemarli da un pezzo!\u201d;",
                    "anche qui andrebbe meglio un punto, se no la frase \u00e8 troppo lunga.",
                    "sembrava stesse cavalcando un toro scatenato e in un batter d\u2019occhio si trov\u00f2 a gambe all\u2019aria e quindi a ruzzoloni fino a sbattere sul muro della casa. Si rizz\u00f2 in piedi, cerc\u00f2 di ripulire alla bell\u2019e e meglio e \u00abe tu chi sei?\u00bb,",
                    "l'iniziale maiuscola nel discorso diretto appena introdotto",
                    "domand\u00f2 perplesso Sergio, continuando subito \u00abma che hai combinato? Guarda, sanguini dalla testa e dalle ginocchia\u2026vieni, vieni qui alla fontanella\u00bb, appoggiando la mano destra sulla spalla del ragazzo. Si scrutarono per un poco in silenzio, con fugaci occhiate nel momento in cui uno dei due abbassava lo sguardo; quindi Nino si accomiat\u00f2, un poco imbarazzato ma soprattutto perch\u00e9 in soggezione di fronte a quello strano personaggio, tanto magro quanto dall\u2019espressione bonaria.",
                    "tanto... quanto si usa nelle evidenti contrapposizioni dallo stesso \"peso\" (es: tanto bello quanto impossibile), ma magro e bonario perch\u00e9 ...?",
                    "Nei giorni seguenti",
                    "virgola",
                    "prese l\u2019abitudine di avvicinarsi alla casa di Sergio e spiare nascosto nell\u2019ultima fila di arbusti: c\u2019era sempre un movimento rarefatto e un\u2019atmosfera ovattata; anche il vento pareva sonnecchiare ed evitare di disturbare il pittore che, indossato un largo cappello di paglia, passava molto pi\u00f9 tempo del solito dinanzi al cavalletto. Sergio si era accorto fin dal primo momento delle visite discrete del ragazzo, ma non mosse un dito:",
                    "ma non muoveva un dito",
                    "parevano due gatti che si adulavano da tetti di palazzi contigui, senza mai il coraggio di invadere uno il terreno dell\u2019altro.",
                    "L\u2019autunno inizi\u00f2 a gorgogliare e rendersi dispettoso, prima con temporali violenti quindi con un brusco abbassamento delle temperature; il cielo, una volta indossato l\u2019impermeabile grigio, non rischiarava pi\u00f9 il lavoro dell\u2019uomo",
                    "virgola",
                    "che si prepar\u00f2 per rientrare sulla terraferma, per svernare e mettere insieme i denari che gli permettessero la sussistenza; la bella stagione aveva fruttato quindici dipinti pi\u00f9 uno,",
                    "non raffigurante",
                    "raffigurante n\u00e9 mari n\u00e9 tempeste.",
                    "Nino, di rientro dal primo mese di scuola",
                    "virgola",
                    "sfrutt\u00f2 una domenica di sole per tornare al promontorio: le persiane vermiglia",
                    "vermiglie",
                    "erano ben serrate e il tavolo, le sedie e il cavalletto probabilmente accatastati all\u2019interno. C\u2019era per\u00f2 un pacco sulla porta, con scritto in stampatello \u201cPer il mio aiutante nascosto\u201d. Si sent\u00ec avvampare in misto tra vergogna, titubanza e curiosit\u00e0\u2026era forse per lui? Decise di rischiare e scartarlo; avrebbe comunque avuto il tempo per rimettere ogni cosa al suo posto. Il cuore inizi\u00f2 a tambureggiare e un senso di calore lo avvolse: la bellezza e l\u2019armonia delle tinte lo lasciarono senza fiato. Mare e cielo si mischiavano sullo sfondo e si poteva riconoscere facilmente il retro della casa e soprattutto la macchia verde da cui spuntavano una ruota di bicicletta e una testa scompigliata assai simile alla sua. Sorrise, mise il pacchio",
                    "pacco (refuso sfuggito)",
                    "sotto braccio e inizi\u00f2 a fare respiri profondi. La primavera sarebbe ricomparsa timida in pochi mesi e, probabilmente, avrebbe danzato fra i fiori, le nuvole imbizzarrite e la tenera amicizia fra un uomo ferito e un ragazzino curioso",
                    "Punto",
                    "Che bel racconto,",
                    "Al netto delle frasi troppo lunghe e qualche virgola da aggiungere, direi che il tuo stile \u00e8 efficace che attira e incuriosisce il lettore.",
                    "A rileggerti.",
                    "Ciao da Zaza"
                ]
            ],
            "timestamp": "2019-08-01T18:53:29Z",
            "title": "Un tempo piccolo",
            "url": "https://www.writersdream.org/forum/forums/topic/43990-un-tempo-piccolo//?do=findComment&comment=781489",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 27,
        "title": "Racconti",
        "url": "https://www.writersdream.org/forum/forums/forum/27-racconti/"
    },
    "num_chars": 3211,
    "num_commenti": 1,
    "num_posts": 3,
    "text": [
        "La stella dell\u2019orizzonte",
        "L\u2019ulivo contorto \u00e8 attraversato da una linea longitudinale, elegante, che sembra modellare, l\u2019una di fronte all\u2019altra, due figure che si drizzano a braccia levate e argentate chiome cos\u00ec fluenti.",
        "\u201cSiamo noi due: vecchi ma armoniosi e fruttuosi, ricchi di sostanza\u201d pensa Saverio aspettando la sua donna. I suoi eterni ricordi sanguinanti, la guerra e il figlio morto, in quel momento gli concedono una tregua (la prima) e si fa ricordare vivo e ridente il secondo.",
        "C\u2019era una bella poesia di lei, che spiegava questo concetto: Ognuno di noi ha dei ricordi dolce- amari, dove si mescola la gioia di un momento al dolore dei successivi, ma ...",
        "se il ricordo corre, riesce a sorprendere la gioia da sola.",
        "Corre il ricordo,",
        "salta i trabocchetti",
        "- singhiozzi ovattati",
        "in sottofondo -",
        "supera le nebbie",
        "del passato",
        "- singhiozzi ovattati",
        "in sottofondo -",
        "lanciato",
        "a sorprendere",
        "la gioia",
        "di quel giorno.",
        "Seduto su un muretto a secco, con un mazzetto di fiori di campo appena colto, posato accanto a lui, in attesa, sopporta volentieri il caldo e la voce dei grilli che si alza nel meriggio. Gli ricordano un tempo lontano e il corpo e la voce di lei:",
        "\u201cZitto, non ci serve parlare sopra ai grilli che stridono al calore, non ci disturbano i pensieri. Questa \u00e8 sintonia, la tua e la mia.\u201d",
        "La sua voce \u00e8 tangibile nel suo ricordo. E quando si affievolisce e si spegne lascia un vestito di silenzio: luce.",
        "Lui sa cosa l\u2019aspetta, e la gioia travolge l\u2019attempato ma forte uomo che \u00e8 ora come un ragazzo al primo amore.",
        "Baci rubati al tempo, alle stagioni: baci regalati alle emozioni.",
        "\u00c8 appena tornato dal\u2019America, dov\u2019\u00e8 stato per sei anni, sostituendo il figlio Pasquale, morto improvvisamente l\u00ec al paese, dapprima sul piroscafo per il Nuovo mondo, e poi in fabbrica.",
        "Appena aveva saputo della vedovanza di Maria da paesani, non ci aveva riflettuto pi\u00f9 di tanto: aveva preso il mare ed era tornato al paese natio. Senza indugio, senza remore, col cuore e la mente liberi e sciolti da ogni blocco del destino.",
        "Come lei, anche lui, a suo tempo, aveva dovuto seguire la volont\u00e0 del padre, e fare un matrimonio combinato, come si usava allora. Sua moglie era morta di parto.",
        "Ecco che lei si avvicina, con una folta zazzera argentata, il passo sicuro e il sorriso dei giorni belli. Uno zaino in spalla e una bambina per mano.",
        "I due si abbracciano e si parlano cogli occhi e col tono delle parole. La bambina raccoglie altri fiori di campo intorno a loro. Saverio, quando lei si volta verso la nonna per offriglieli, vede la stella di suo figlio tra le scapole della bimba.",
        "Quella che compare nella sua famiglia da generazioni. La stessa che Maria chiamava, accarezzandolo: stella dell\u2019orizzonte. Il suo, il loro infinito.",
        "Pensa al suo Pasquale. Pochi giorni prima di morire, doveva avere vissuto le ore pi\u00f9 belle della sua vita tra le braccia di Eleonora, la figlia di Maria: la passione dei geni di due generazioni li aveva avvinti. E benedetta la sua imprevidenza! Col senno di poi\u2026",
        "E quando il suo sguardo sorpreso si leva su quello della donna, che vede annuire, la felicit\u00e0 dell\u2019uomo \u00e8 completa. Il sangue del loro sangue si \u00e8 unito nella creatura che li guarda con due occhi di cielo e una stella che indica un orizzonte di luce."
    ],
    "timestamp": "2019-08-01T19:33:34Z",
    "title": "La stella dell'orizzonte",
    "topic_id": 44090,
    "url": "https://www.writersdream.org/forum/forums/topic/44090-la-stella-dellorizzonte/"
}