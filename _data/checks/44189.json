{
    "author": {
        "author_id": 32276,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "spaiato",
        "url": "https://www.writersdream.org/forum/profile/32276-spaiato/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "La forma è curata, levigata e scorrevole. Quasi impeccabile se non fosse per quelle D ripetute troppe volte nei versi “dell'istante dell'alba d’ogni giorno” che io asciugherei semplicemente con “dammi ogni giorno i colori dell'alba”.",
                    "L'incipit lo trovo splendido, fortemente evocativo. Bello quell' ”incostante” messo per inciso. Il componimento intero ha comunque una delicatezza pregevole. Le immagini scelte sono morbide e evocano la necessità di ritrovare quella pace interiore, quella leggerezza, e quella stabilità emotiva che soltanto l'amore può dare. I vocaboli sono scelti in modo accurato. Bella la “rena”, una parola non tanto comune che in questo testo si inserisce molto bene.",
                    "C'è anche una certa musicalità, come dimostrato dagli ultimi tre versi con l'assonanza della A.",
                    "Hai saputo trasmettere con efficacia, e con uno stile essenziale e incisivo, l'idea di quanto la forza dell'amore possa in effetti smussare gli spigoli caratteriali e migliorarci, mitigarci proprio come la forza del mare che si placa sulla rena."
                ]
            ],
            "timestamp": "2019-08-12T18:15:37Z",
            "title": "Dammi i colori",
            "url": "https://www.writersdream.org/forum/forums/topic/44108-dammi-i-colori//?do=findComment&comment=783124",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 364,
    "num_commenti": 1,
    "num_posts": 2,
    "post_after": [],
    "post_staff": [],
    "text": [
        "Commento al testo altrui:",
        "Barbecue",
        "Ferragosto non lo festeggio.",
        "Non quest'anno.",
        "Chi amavo mi ha venduto",
        "con le sue parole",
        "tanto fumo",
        "da lasciare annerito",
        "ogni angolo di questa casa:",
        "il soffitto, le tende",
        "il parquet in rovere;",
        "perfino la facciata esteriore",
        "e il prato all'inglese.",
        "No. Quest'anno niente costine",
        "e spiedini alla brace.",
        "All'idea di altro fumo",
        "mi si chiude lo stomaco."
    ],
    "timestamp": "2019-08-12T18:20:25Z",
    "title": "Barbecue",
    "topic_id": 44189,
    "url": "https://www.writersdream.org/forum/forums/topic/44189-barbecue/"
}