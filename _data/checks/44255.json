{
    "author": {
        "author_id": 30024,
        "checks": {
            "contest": 0,
            "flag": true,
            "narrativa": 1,
            "poesia": 0
        },
        "name": "irene m",
        "url": "https://www.writersdream.org/forum/profile/30024-irene-m/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "ciao,",
                    "questa tua poesia mi ha colpito soprattutto per il contrasto tra l’apparente semplicità e la sua effettiva (almeno per me) complessità.",
                    "Stilisticamente mi piace molto, mi piace il titolo e mi piace l’uso che fai delle frasi brevi e spezzate e dei punti fissi (e anche la ripetizione del Come. Come. ). Questo ritmo sincopato, secondo me, alleggerisce la ricerca del pensiero. Confesso che l’ho letta e riletta un sacco di volte per riuscire ad afferrarne lo svolgimento (mi è presa quella frenesia che mi capitava quando tentavo di completare il cubo di Rubik! ), ma poi mi sono detta che uno svolgimento chiaro e logico non è sempre necessario, in poesia. Quello che conta (per me, quindi per il mio modo di intendere la poesia) è che arrivi un qualcosa che non sia solo di chi scrive, ma che possa essere “riconosciuto” da chi legge. Qui quel qualcosa io l’ho trovato. C’è una sensazione che scalda, fa sentire bene (l’amore nelle sue varie espressioni) e qualcosa che poi fa rimanere “di ghiaccio”, crea delusione. Il tutto in un vortice di sensazioni che è difficile comparare fra loro: il vortice che poi è la vita, anzi, come la vita…",
                    "In conclusione la tua poesia mi sembra molto originale e coinvolgente nel suo percorso quasi filosofico. A rileggerti!"
                ]
            ],
            "timestamp": "2019-08-21T13:26:48Z",
            "title": "Come",
            "url": "https://www.writersdream.org/forum/forums/topic/44236-come//?do=findComment&comment=784162",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 27,
        "title": "Racconti",
        "url": "https://www.writersdream.org/forum/forums/forum/27-racconti/"
    },
    "num_chars": 531,
    "num_commenti": 1,
    "num_posts": 6,
    "post_after": [
        {
            "post_id": 784318,
            "text": [
                "Ciao Domenico, grazie a te! Hai capito bene sì, anche la psicologia dei personaggi (comunque in effetti non è comprensibilissima la vicenda -non!- narrata: è che in realtà questo era un racconto molto più lungo, ma all'improvviso ho voluto condensarlo in... 5 righe : non sono mai stata così sintetica in un mio scritto! Ti dirò anche che è stato quell' agghiacciante che ho letto nella tua poesia ( Come ) che mi ha dato l'idea dei brividi e del rabbrividire); mi fa piacere che si noti la presenza degli elementi naturali che in effetti sono una sorta di terzo personaggio. Ciao, grazie mille per il tuo commento, alla prossima! (Ah... e riguardo al cubo di Rubik: no, non ci sono mai riuscita! soltanto due lati completavo !)."
            ],
            "timestamp": "2019-08-22T13:25:20Z",
            "url": "https://www.writersdream.org/forum/forums/topic/44255-brrrrrrrr-storia-minima//?do=findComment&comment=784318"
        },
        {
            "post_id": 784322,
            "text": [
                "Ciao Roberto e grazie mille per esserti fermato! Sono contenta che ti sia piaciuto questo mini racconto (molto sentito sì, in effetti). Sì, hai ragione, anch'io ci ho pensato al titolo, cioè che fosse troppo da fumetto, troppo lontano dal tenore dell'emozione della protagonista. In compenso è in sintonia con la battuta del ragazzo, diciamo che è una sorta di contro battuta (anche per non farne un'immagine troppo \"piagnucolosa\" di questo breve frammento!), comunque Storia minima era proprio il titolo in alternativa. Grazie ancora, a rileggerci, ciao!"
            ],
            "timestamp": "2019-08-22T13:43:18Z",
            "url": "https://www.writersdream.org/forum/forums/topic/44255-brrrrrrrr-storia-minima//?do=findComment&comment=784322"
        }
    ],
    "post_staff": [],
    "text": [
        "Commento:",
        "(Un testo brevissimo ma autoconclusivo, per questo lo posto qui in Raccont i)",
        "Brrrrrrrr (storia minima)",
        "Le nuvole già lo sapevano.",
        "E lo sapeva il sole, mentre ballava tra le foglie nuove di quella dispettosa primavera: niente da dichiarare – come dicono alle frontiere. Non c’era storia.",
        "Lei, che non era nuvole né sole, aveva portato soltanto un grazie e un perché ? dentro a quegli occhi inutilmente grandi.",
        "Lei voleva soltanto capire.",
        "Anche gli alberi lì intorno rabbrividirono a quel fatti un pianto che invece lui le disse."
    ],
    "timestamp": "2019-08-21T13:55:04Z",
    "title": "Brrrrrrrr (storia minima)",
    "topic_id": 44255,
    "url": "https://www.writersdream.org/forum/forums/topic/44255-brrrrrrrr-storia-minima/"
}