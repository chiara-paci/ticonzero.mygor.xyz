{
    "author": {
        "author_id": 24928,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "domino3",
        "url": "https://www.writersdream.org/forum/profile/24928-domino3/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Molti i temi toccati in questa poesia. Inizi con un immagine che sembra mettere a confronto due amici, il primo poeta e il secondo operaio. Lavoro intellettuale contro lavoro fisico. Con tutti gli aspetti che ne conseguono.",
                    "Due persone diverse eppure rese simili dal soffrire per amore, che qui accomuni alla morte, con un'immagine molto seducente e fatalista. Un amore a cui due cuori deboli non possono resistere.",
                    "Quest'immagine suggerisce che non c'è speranza nell'ora più buia dell'uomo. Poi si ritorna all'immagine del poeta, le cui mani sono rovinate (se così vogliamo dire) dal lavoro intellettuale e non da quello fisico, riagganciandosi così ai versi iniziali della lirica. Rimanda anche al fatto che seppure scrivere sia doloroso, il poeta lo fa ugualmente.",
                    "Tutte immagini molto forti. Ricorda la disperazione di Sergej Esenin in “L'uomo nero”, che tra l'altro inizia proprio con le parole: amico mio, amico mio, sono molto malato!",
                    "Sembra quasi dire: \"festeggiamo finché verrà l'inevitabile. Tanto cosa abbiamo da perdere?\"",
                    "Qui si pone di nuovo davanti un'immagine funesta. E un corpo quasi deumanizzato e portato al limite per sentirsi vivo.",
                    "Finale bellissimo, degno dell'intero componimento. L'inchiostro come il sangue (anche questo rimanda a Esenin, che col sangue scrisse la sua ultima poesia prima di togliersi la vita). E di nuovo la mancanza di Dio, di speranza, nei momenti peggiori della vita.",
                    "Questa è la più bella poesia scritta da un poeta non-famoso che abbia mai letto. Sia per stile, perfetto, senza stonatura o sbavature, che per il ritmo e le parole scelte che per le immagini. Decisamente il genere che prediligo. Complimenti!"
                ]
            ],
            "timestamp": "2020-01-04T19:16:16Z",
            "title": "Sangue nero",
            "url": "https://www.writersdream.org/forum/forums/topic/45653-sangue-nero//?do=findComment&comment=810426",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 907,
    "num_commenti": 1,
    "num_posts": 7,
    "post_after": [
        {
            "post_id": 811176,
            "text": [
                "Ciao e , grazie mille per le vostre bellissime analisi e per i vostri suggerimenti, decisamente bene accetti. Mi fa piacere che abbiate apprezzato il personaggio di Cassandra, del quale avete colto esattamente ogni sfumatura, e che siate riusciti a vedere in lei la stessa bellezza che vedo io. Grazie ancora"
            ],
            "timestamp": "2020-01-08T19:45:47Z",
            "url": "https://www.writersdream.org/forum/forums/topic/45847-cassandra-lavorava-sodo//?do=findComment&comment=811176"
        }
    ],
    "post_staff": [],
    "text": [
        "Cassandra lavorava sodo,",
        "lavorava in campagna,",
        "e si accompagnava sempre",
        "a una bottiglia di vino.",
        "Questo succedeva dal mattino presto.",
        "E con lo sguardo annebbiato",
        "guidava una macchina lurida",
        "e diceva di non vedere la strada",
        "per colpa della nebbia.",
        "Quando raccoglieva",
        "i pomodori dal campo",
        "con la sua schiena ricurva",
        "bestemmiava",
        "e andava lenta,",
        "troppo per guadagnarci",
        "più di qualche euro.",
        "Strascicava le parole",
        "e diceva che sua figlia",
        "aveva bisogno di scopare.",
        "Cadeva anche stando ferma,",
        "inciampando nei suoi stessi piedi.",
        "E conduceva questa vita,",
        "senza speranza, senza religione.",
        "Ma c'erano giorni",
        "in cui portava al lavoro il suo cane",
        "e gli occhi le si illuminavano.",
        "Diceva agli altri:",
        "non mangiate davanti a lui,",
        "sennò, poverino, gli viene fame.",
        "E all'ora di pranzo,",
        "per quanto poco avesse,",
        "e per quanto tanta fosse le fame,",
        "divideva sempre tutto con lui",
        "e gli diceva: sei contento?",
        "E con occhi lucidi",
        "e un sorriso cariato",
        "lo guardava mangiare."
    ],
    "timestamp": "2020-01-04T20:02:32Z",
    "title": "Cassandra lavorava sodo",
    "topic_id": 45847,
    "url": "https://www.writersdream.org/forum/forums/topic/45847-cassandra-lavorava-sodo/"
}