{
    "author": {
        "author_id": 27188,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Talia",
        "url": "https://www.writersdream.org/forum/profile/27188-talia/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "Ciao",
                    "Il messaggio della tua lirica mi piace: parti da una frase che si usa dire quando, da luoghi molto luminosi, si entra in altri bui. Ci vuole qualche secondo affinché la pupilla si dilati e si riesca a distinguere i contorni delle cose. A quel punto ci siamo abituati al buio.",
                    "Usi questo come metafora di tempi tristi, bui appunto, e non ti rassegni al fatto che \"ci si debba abituare\".",
                    "Ma in cosa consistono questi tempi morti e bui .",
                    "Innanzitutto in",
                    "Riferendosi, penso, alla poca volontà di conoscere, essere informati, essere attivi verso la realtà che ci circonda. Effettivamente oggi non è molto moderno avere idee filosofiche, politiche e etiche, insomma avere una coscienza.",
                    "Poi, sempre continuando con questa idea, tu citi:",
                    "In quanto,(interpreto le tue parole) non è vita piena quella condotta con superficialità e incoscienza.",
                    "Di seguito ti faccio delle annotazioni in base esclusivamente al mio gusto personale, non sono poetessa e non ho la competenza tecnica per farti \"correzioni\", pertanto non prendere per oro colato quello che segue, si tratta di considerazioni a orecchio. Spero che ti risultino almeno utili per una riflessione generale.",
                    "La tua poesia è quasi, eccetto una virgola, priva di punteggiatura e questo mi ha creato qualche \"intoppo\" nella lettura. Infatti non sono riuscita a scorrere i versi con fluidità nel tentativo di capire quali frasi erano legate e quali invece richiedevano una pausa logica.",
                    "Mi permetto di suggerirti qualche punto e qualche virgola sul tuo testo, dimmi se ti può sembrare in linea con le idee che volevi esprimere:",
                    "Non﻿ l’ho mai capito",
                    "né accettato:",
                    "tempi morti e bui",
                    "di inutile﻿ incoscienza﻿,",
                    "st racci﻿ di vite﻿﻿",
                    "ho﻿ osservato stupito.",
                    "Nessun sogno",
                    "da interpretare,",
                    "ostinata coscienza",
                    "rifugge il delirio.",
                    "Tutt’intorno",
                    "l’oscurità avanza,",
                    "resta poco,",
                    "poco per ognuno﻿.",
                    "Abitua gli occhi al buio﻿",
                    "e deponi la tua brama.",
                    "Una piccola considerazione, infine, sull'ultima parola del tuo componimento. La parola \"brama\" ha un sapore antico, e, non so perché, forse accostata a \"deponi\", mi ha dato un senso di medievale e moraleggiante. Ora, se ho ben capito il senso della tua poesia, secondo me, dovresti provare a esprimere quest'ultimo verso in maniera più \"fresca\". Se il senso è quello di dire: non c'è speranza, è meglio abituarsi a questi brutti tempi, non sognare, non desiderare un mondo migliore, beh, forse lo direi proprio così (ovviamente si tratta di un suggerimento e di un'opinione personale, del tutto discutibile) :",
                    "Abitua gli occhi al buio﻿",
                    "e smetti di sognare .",
                    "Dalla lettura si percepisce questo atteggiamento nostalgico, i tempi moderni, per chi ha visto di meglio nel passato, sono a tinte fosche e lasciano stupiti. In questo sei riuscito molto bene a veicolare i sentimenti.",
                    "Spero che qualcosa di ciò ho scritto possa tornarti utile.",
                    "Talia"
                ]
            ],
            "timestamp": "2019-10-08T11:57:33Z",
            "title": "Abitua gli occhi al buio",
            "url": "https://www.writersdream.org/forum/forums/topic/44720-abitua-gli-occhi-al-buio//?do=findComment&comment=791429",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 1056,
    "num_commenti": 1,
    "num_posts": 8,
    "post_after": [
        {
            "post_id": 792793,
            "text": [
                "Grazie , che sei passata a commentare!",
                "Talia"
            ],
            "timestamp": "2019-10-14T16:36:55Z",
            "url": "https://www.writersdream.org/forum/forums/topic/44764-parlo-al-vento//?do=findComment&comment=792793"
        },
        {
            "post_id": 793424,
            "text": [
                "Anche io, è il mio preferito. Ed è proprio da quel retrogusto un po' amato che sono partita con la mente e le associazioni di idee e sensazioni.",
                "Credo che sia un mio errore ricorrente, forse dovuto a qualcosa di dialettale. Non so se la \"spengere\" sia corretta, ma, se non ci penso, mi viene d'istinto.",
                "Sì sì hai percepito nel modo giusto.",
                "Perché dici così? Ricevere i tuoi commenti alle poesie è piacevole perché parli delle sensazioni, e, in fondo, una poesia deve trasmettere cose più \"alla pancia\" che \"alla testa\", secondo me.",
                "Grazie del passaggio .",
                "Talia"
            ],
            "timestamp": "2019-10-16T20:55:18Z",
            "url": "https://www.writersdream.org/forum/forums/topic/44764-parlo-al-vento//?do=findComment&comment=793424"
        },
        {
            "post_id": 794696,
            "text": [
                "Grazie e per i vostri commenti apprezzamenti.",
                "Quelle sempre, non sono mai abbastanza .",
                "Talia"
            ],
            "timestamp": "2019-10-22T11:50:01Z",
            "url": "https://www.writersdream.org/forum/forums/topic/44764-parlo-al-vento//?do=findComment&comment=794696"
        }
    ],
    "post_staff": [],
    "text": [
        "Vento",
        "che ti porti via l'estate,",
        "allenta,",
        "per piacere, questo fil di ferro",
        "stretto",
        "intorno al mio cuore.",
        "Da un tempo perso nel passato,",
        "il cui inizio precede la memoria,",
        "sfioro il male della terra:",
        "diffondo singhiozzi e invocazioni,",
        "trasporto il sudore e la paura,",
        "asciugo le lacrime del mondo",
        "e posso percepire, tra l'angoscia,",
        "anche il tuo cuore sanguinante.",
        "Allora",
        "spengi il dolore",
        "come",
        "spengi la calura",
        "come",
        "spogli la natura",
        "come",
        "sperdi la polvere.",
        "Faccio quel che sono:",
        "spettatore della vita",
        "attore delle stagioni.",
        "Con un soffio non si può",
        "cambiare il destino.",
        "Ogni vita ha la stessa sorte:",
        "a tutti il tempo leva futuro",
        "e lascia ricordi. Mi dispiace,",
        "non posso accontentarti.",
        "Il filo spinato stringe",
        "come",
        "cilicio infernale.",
        "Mi lascia",
        "notti insonni",
        "come",
        "alcolizzato senza vino,",
        "ossa spezzate",
        "come",
        "schegge di cristallo,",
        "lacrime amare",
        "come",
        "miele di castagno.",
        "Posso soffiare sulle tue ferite",
        "un balsamo leggero,",
        "posso muovere sul tuo tormento",
        "venti lievi e aliti tiepidi:",
        "sposteranno le nuvole",
        "nel cielo inoltrato d'autunno,",
        "all'ora calma del tramonto",
        "un ultimo paesaggio di sole",
        "prima che giunga l'inverno."
    ],
    "timestamp": "2019-10-08T12:48:37Z",
    "title": "Parlo al vento",
    "topic_id": 44764,
    "url": "https://www.writersdream.org/forum/forums/topic/44764-parlo-al-vento/"
}