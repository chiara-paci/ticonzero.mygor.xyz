{
    "author": {
        "author_id": 33047,
        "checks": {
            "contest": 0,
            "flag": true,
            "narrativa": 0,
            "poesia": 1
        },
        "name": "Stefano Verrengia",
        "url": "https://www.writersdream.org/forum/profile/33047-stefano-verrengia/"
    },
    "checks": {
        "num_chars": true,
        "timestamp": true,
        "valid": 1.0,
        "weight": true
    },
    "closed": false,
    "commenti": [
        {
            "checks": {
                "timestamp": true,
                "valid": 1
            },
            "text": [
                [
                    "ciao.",
                    "Trovo meno apprezzabile questa tua poesia rispetto alle punte del silenzio (anche se parole perdute rimane un'ottima poesia, diciamo però come componimento minore).",
                    "Il problema, non nego, è mio. Mi ricordi un po' De Chirico e, se devo essere sincero, non ho mai apprezzato totalmente la sua pittura (per ragioni lunghe con le quali non sto qui a tediarti).",
                    "Mentre nelle punte del silenzio il tuo stile poetico si prende carico di una \"oscura potenza misteriosa\" (sempre collegata al lavoro poetico e del suo rapporto con il mondo circostante), qui le immagini, talune molto apprezzabili come l'analogia fra parole-foglie che cadono nelle conchiglie, si fanno eteree, flebili (consapevolmente). In tutto questo c'è grande lavoro, apprezzabile. Molto coerente anche il tuo stile metrico, spezzato (che, come ben sai, apprezzo utilizzare anche nelle mie poesie), che è volano della tua intimità fragile, frammentaria, che si rifrange anche nella tua poesia con immagini evocative molto moderne e estremamente piacevoli. Questa poesia, nonostante sia un'ottima poesia, la trovo meno efficace, però, della precedente da me commentata \"sulle punte del silenzio\". Poi, forse è un refuso o forse una scelta che non ho ben compreso (e sinceramente, in tale caso, non ho apprezzato) è il mancato utilizzo della punteggiatura nell'intro, ma magari è una scelta ben precisa che, ripeto, personalmente non ho apprezzato. La prima strofa è apprezzabile ma poco vorticosa, un'eccellente immagine pittorica che però non mi ha sfiorato (ripeto, è un mio problema).",
                    "Qui, la chiusa si ricollega alla strofa principale e all'intro che evoca nuovamente la caduta di queste parole perdute/foglie causata dal vento (presuppongo poetico). Si può notare, in queste due piccole strofe, la stanchezza, forse ancora una volta l'abbandono, la rassegnazione, di utilizzare le tue parole che vengono sempre sprecate (parole d'amore che non vengono percepite? Parole incomprese, di una poetessa che parla con amore ad un uomo/donna ma che non viene ascoltata?). Si nota la stanchezza di dare poesia ad una persona che forse non la merita o, se non persona, qualcosa che non ascolta (fosse anch'essa una figura astratta). Il tuo vento si ammutolirà, il tuo fiato si ammutolirà? Poesia gradevole e ben congegnata, senza ombra di dubbio. Nonostante ciò non l'ho apprezzata come la tua precedente in quanto qui l'ermetica astrazione ha molta meno potenza rispetto all'argomento trattato nele punte del silenzio. Sempre un piacere leggerti. A presto."
                ]
            ],
            "timestamp": "2019-07-27T10:46:04Z",
            "title": "Parole perdute",
            "url": "https://www.writersdream.org/forum/forums/topic/43724-parole-perdute//?do=findComment&comment=780445",
            "weight": 1
        }
    ],
    "commenti_weight": 1,
    "expected_weight": 1,
    "forum": {
        "forum_id": 28,
        "title": "Poesia",
        "url": "https://www.writersdream.org/forum/forums/forum/28-poesia/"
    },
    "num_chars": 1820,
    "num_commenti": 1,
    "num_posts": 2,
    "post_after": [],
    "post_staff": [],
    "text": [
        "CANE RANDAGIO",
        "Se mai ricorderai il mio viso,",
        "ricordati che ero un cane randagio,",
        "un adagio profondo fra i frutteti,",
        "gli ulivi e l'abbaiare dei contadini,",
        "vini profumati da pensieri solitari,",
        "che hanno fuggito le urla e le burla",
        "delle ipocrite città, delle velleità umane.",
        "Non so, forse sono pronto,",
        "forse lo spero,",
        "che un pero mi cada addosso",
        "o che il fosso, la terra e le tenebre",
        "siano più morbidi dei torbidi,",
        "duri malanni dell'animo.",
        "Ho cercato, disperatamente,",
        "i cieli nascosti dalle grigie nuvole,",
        "mentre il vento suonava",
        "Il suo eterno flauto",
        "e cauto fischiettavo",
        "l'Ave Maria di Schubert,",
        "appoggiato con i gomiti",
        "sui romiti silenzi del meriggio.",
        "E densi, inutili, stupendi",
        "mi son parsi i giorni",
        "dove ho parlato",
        "con il prato, con le betulle,",
        "candide fanciulle danzanti",
        "nei canti delle brezze di Maggio,",
        "dove un faggio, saggio maestro,",
        "mi ha insegnato che la grandezza",
        "di un albero deriva dalle sue radici.",
        "E con la mia bici ho pedalato",
        "vicino le nubi, e ho respirato,",
        "per pochi attimi,",
        "l'immensità.",
        "Se mai ricorderai il mio viso,",
        "ricorda che ho intriso",
        "il mio cuore nell'inchiostro,",
        "ne è uscito nero, un mostro",
        "ruggente, dolente, insaziabile,",
        "che ovunque ha posato il suo passo",
        "ha lasciato un'impronta oscura,",
        "che ho vissuto sottoterra,",
        "come un tasso, e sono quasi soffocato",
        "scavando come un pazzo",
        "per cercare un po' d aria",
        "per questi fragili occhi.",
        "Forse sono pronto,",
        "forse lo spero.",
        "Non mi importa",
        "che altri si ricordino di me.",
        "Non appena si aprirà la porta,",
        "il cancello, e sarà buio, fiamma",
        "o tersa benedizione,",
        "quando persa sarà la mia voce",
        "nella foce del tempo,",
        "nel suo pozzo infinito,",
        "il mio unico ed ardito",
        "pensiero è che tu, gemente,",
        "con una lacrima che ti solchi",
        "Il viso come un aratro,",
        "semini in te un mio verso.",
        "Solo lì, solo lì, in quel momento,",
        "io sarò compiuto e dal baratro",
        "sboccerà la mia Poesia,",
        "e comprenderai che il mio amore",
        "aveva altra forma, quella del dolore."
    ],
    "timestamp": "2019-07-27T10:55:00Z",
    "title": "Cane randagio",
    "topic_id": 44028,
    "url": "https://www.writersdream.org/forum/forums/topic/44028-cane-randagio/"
}